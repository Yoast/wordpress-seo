<p>W VII–VI wieku p.n.e. istniała na tym terenie osada z okresu <a href="/wiki/Kultura_%C5%82u%C5%BCycka" title="Kultura łużycka">kultury łużyckiej</a>. Wzgórze Zamkowe jest zamieszkane nieprzerwanie od ok. 700 roku n.e.<sup id="cite_ref-esz_2-1" class="reference"><a href="#cite_note-esz-2">[1]</a></sup>, możliwe jednak, że ciągłość udokumentowanej źródłami historii zasiedlenia tego miejsca sięga blisko 1850 lat. W czasach antycznych w okolicach Szczecina istniała miejscowość o nazwie Susudata. Najstarsza osada grodowa w Szczecinie ma metrykę plemienną sięgającą końca VIII wieku<sup id="cite_ref-24" class="reference"><a href="#cite_note-24">[23]</a></sup>. W IX wieku zbudowany został przez książąt słowiańskich <a href="/wiki/Gr%C3%B3d" title="Gród">gród</a> otoczony <a href="/wiki/Fosa" title="Fosa">fosą</a>, u którego podnóża rozwinęła się osada handlowo-rybacka.
</p><p>W 967 roku <a href="/wiki/Mieszko_I" title="Mieszko I">Mieszko I</a> przyłączył Pomorze wraz ze Szczecinem do Polski. Ówczesny Szczecin składał się z trzech części: grodu, podgrodzia i portu. Do ok. 1005 r. Szczecin znajdował się pod zwierzchnictwem <a href="/wiki/Boles%C5%82aw_I_Chrobry" title="Bolesław I Chrobry">Bolesława Chrobrego</a>. Militarne zaangażowanie się polskiego władcy w Czechach i konflikt z Niemcami zaktywizowały możnych pomorskich do secesji. <a href="/wiki/Reakcja_poga%C5%84ska" title="Reakcja pogańska">Antychrześcijańska rewolta</a> połączona z buntem lokalnego możnowładztwa spowodowały uniezależnienie się Szczecina i innych grodów pomorskich.
</p><p>Pod koniec 1121 książę <a href="/wiki/Boles%C5%82aw_III_Krzywousty" title="Bolesław III Krzywousty">Bolesław Krzywousty</a> ponownie przyłączył Szczecin do Polski, a książę <a href="/wiki/Warcis%C5%82aw_I_(ksi%C4%85%C5%BC%C4%99_pomorski)" title="Warcisław I (książę pomorski)">Warcisław I</a> uznał polską zwierzchność i złożył Krzywoustemu <a href="/wiki/Ho%C5%82d_lenny" title="Hołd lenny">hołd lenny</a><sup id="cite_ref-25" class="reference"><a href="#cite_note-25">[24]</a></sup>, zakładając dynastię <a href="/wiki/Gryfici" title="Gryfici">Gryfitów</a>, która panowała w Szczecinie ponad 500 lat.
</p>
<div class="thumb tright"><div class="thumbinner" style="width:222px;"><a href="/wiki/Plik:Alten_Stettin.jpg" class="image"><img alt="" src="//upload.wikimedia.org/wikipedia/commons/thumb/1/1f/Alten_Stettin.jpg/220px-Alten_Stettin.jpg" width="220" height="155" class="thumbimage" srcset="//upload.wikimedia.org/wikipedia/commons/thumb/1/1f/Alten_Stettin.jpg/330px-Alten_Stettin.jpg 1.5x, //upload.wikimedia.org/wikipedia/commons/thumb/1/1f/Alten_Stettin.jpg/440px-Alten_Stettin.jpg 2x" data-file-width="1407" data-file-height="994" /></a>  <div class="thumbcaption"><div class="magnify"><a href="/wiki/Plik:Alten_Stettin.jpg" class="internal" title="Powiększ"></a></div>Mapa z pracy <a href="/wiki/Georg_Braun_(kartograf)" title="Georg Braun (kartograf)">Georga Brauna</a> &amp; <a href="/wiki/Frans_Hogenberg" title="Frans Hogenberg">Fransa Hogenberga</a> <i><a href="/wiki/Civitates_orbis_terrarum" title="Civitates orbis terrarum">Civitates orbis terrarum</a></i> z 1581 roku (ten egzemplarz pochodzi jednak z późniejszego wydania z 1630)</div></div></div>
<p>W 1181 miasto wraz z Pomorzem Zachodnim stało się lennikiem cesarza i weszło w skład <a href="/wiki/%C5%9Awi%C4%99te_Cesarstwo_Rzymskie" title="Święte Cesarstwo Rzymskie">Świętego Cesarstwa Rzymskiego</a>. W 1243 książę <a href="/wiki/Barnim_I" title="Barnim I">Barnim I</a> nadał Szczecinowi <a href="/wiki/Prawa_miejskie" title="Prawa miejskie">prawa miejskie</a>. W kolejnych latach miasto nabywało kolejne tereny: w 1283 jezioro <a href="/wiki/D%C4%85bie_(jezioro_w_Szczecinie)" title="Dąbie (jezioro w Szczecinie)">Dąbie</a>, a w 1321 <a href="/wiki/Police" title="Police">Police</a>. W XIII wieku Szczecin stał się miastem <a href="/wiki/Hanza" title="Hanza">hanzeatyckim</a>. Na miejscu grodu <a href="/wiki/S%C5%82owianie" title="Słowianie">słowiańskiego</a> w XIV wieku książę <a href="/wiki/Barnim_III_Wielki" title="Barnim III Wielki">Barnim III Wielki</a> wybudował swoją siedzibę, tzw. „Kamienny Dom” oraz kaplicę św. Ottona. Na ten okres datuje się także ukończenie kamienno-ceglanych murów miejskich wokół miasta<sup id="cite_ref-Płotkowiak_23-1" class="reference"><a href="#cite_note-Płotkowiak-23">[22]</a></sup>. W 1474 w Szczecinie, po wygaśnięciu linii <a href="/wiki/Ksi%C4%85%C5%BC%C4%99ta_pomorscy#KSIĘSTWO_POMORSKIE_(ZACHODNIE)" title="Książęta pomorscy">książąt szczecińskich i wołogoskich</a> władzę objął książę słupski <a href="/wiki/Bogus%C5%82aw_X_Wielki" title="Bogusław X Wielki">Bogusław X</a>, który 4 lata później zjednoczył <a href="/wiki/Pomorze_Zachodnie" title="Pomorze Zachodnie">Pomorze Zachodnie</a>, a w 1491 przeniósł jego stolicę do Szczecina. Jednak już w 1532 księstwo zostało ponownie podzielone, a miasto stało się stolicą <a href="/w/index.php?title=Ksi%C4%99stwo_szczeci%C5%84skie&amp;action=edit&amp;redlink=1" class="new" title="Księstwo szczecińskie (strona nie istnieje)">Księstwa szczecińskiego</a>. W 1514 wprowadzono tu zakaz przyjmowania do cechu krawców osób, które miały <a href="/wiki/Wendowie" title="Wendowie">wendyjskie</a> pochodzenie<sup id="cite_ref-26" class="reference"><a href="#cite_note-26">[25]</a></sup>.
</p><p>W 1534 w mieście mieszkańcy przeszli na <a href="/wiki/Protestantyzm" title="Protestantyzm">protestantyzm</a> (<a href="/wiki/Luteranizm" title="Luteranizm">luteranizm</a>).
</p><p>W 1570 został podpisany „<a href="/wiki/Pok%C3%B3j_w_Szczecinie" title="Pokój w Szczecinie">pokój w Szczecinie</a>” kończący <a href="/wiki/I_wojna_p%C3%B3%C5%82nocna" title="I wojna północna">I wojnę północną</a>.
</p>
<div class="thumb tleft"><div class="thumbinner" style="width:222px;"><a href="/wiki/Plik:Stettin_merian.JPG" class="image"><img alt="" src="//upload.wikimedia.org/wikipedia/commons/thumb/2/28/Stettin_merian.JPG/220px-Stettin_merian.JPG" width="220" height="138" class="thumbimage" srcset="//upload.wikimedia.org/wikipedia/commons/thumb/2/28/Stettin_merian.JPG/330px-Stettin_merian.JPG 1.5x, //upload.wikimedia.org/wikipedia/commons/thumb/2/28/Stettin_merian.JPG/440px-Stettin_merian.JPG 2x" data-file-width="1632" data-file-height="1024" /></a>  <div class="thumbcaption"><div class="magnify"><a href="/wiki/Plik:Stettin_merian.JPG" class="internal" title="Powiększ"></a></div>Mapa Lukasa Schmitzera z ok. 1660 na podst. mapy <a href="/wiki/Matth%C3%A4us_Merian" title="Matthäus Merian">Meriana</a> wyd. w 1652<sup id="cite_ref-27" class="reference"><a href="#cite_note-27">[26]</a></sup></div></div></div>
<p>W 1630 miasto zajęli <a href="/wiki/Szwedzi" title="Szwedzi">Szwedzi</a>.
</p><p>10 marca 1637 r., w czasie <a href="/wiki/Wojna_trzydziestoletnia" title="Wojna trzydziestoletnia">wojny trzydziestoletniej</a> zmarł w Szczecinie <a href="/wiki/Bogus%C5%82aw_XIV" title="Bogusław XIV">Bogusław XIV</a>, ostatni książę pomorski z dynastii <a href="/wiki/Gryfici" title="Gryfici">Gryfitów</a>. Wygaśnięcie dynastii oznaczało upadek niepodległego <a href="/wiki/Ksi%C4%99stwo_Pomorskie" title="Księstwo Pomorskie">Księstwa Pomorskiego</a>. Według zawartej w 1529 umowy dynastycznej Pomorze odziedziczyć mieli <a href="/wiki/Hohenzollernowie" title="Hohenzollernowie">Hohenzollernowie</a>. Jednak rzeczywistymi panami byli Szwedzi, których wojska zajęły Pomorze Zachodnie w trakcie wojny. W roku 1654, w traktacie zawartym po zakończeniu wojny trzydziestoletniej, Pomorze Zachodnie zostało podzielone między <a href="/wiki/Marchia_Brandenburska" title="Marchia Brandenburska">Brandenburgię</a> a <a href="/wiki/Szwecja" title="Szwecja">Szwecję</a> – część Pomorza ze Szczecinem (w tym m.in. wyspy <a href="/wiki/Uznam" title="Uznam">Uznam</a> i <a href="/wiki/Wolin_(wyspa)" title="Wolin (wyspa)">Wolin</a>) przypadła Szwecji, co umożliwiło Szwecji dokonanie rok później tzw. <a href="/wiki/Potop_szwedzki" title="Potop szwedzki">Potopu szwedzkiego</a> – najazdu na Polskę. Działania wojenne podczas <a href="/wiki/Potop_szwedzki" title="Potop szwedzki">potopu szwedzkiego</a> przyczyniły się do upadku gospodarczego miasta.
</p>
<div class="thumb tright"><div class="thumbinner" style="width:222px;"><a href="/wiki/Plik:Szczecin-Bateaux_dans_le_port_de_Stettin_en_Pologne-vers_1900.JPG" class="image"><img alt="" src="//upload.wikimedia.org/wikipedia/commons/thumb/b/b7/Szczecin-Bateaux_dans_le_port_de_Stettin_en_Pologne-vers_1900.JPG/220px-Szczecin-Bateaux_dans_le_port_de_Stettin_en_Pologne-vers_1900.JPG" width="220" height="138" class="thumbimage" srcset="//upload.wikimedia.org/wikipedia/commons/thumb/b/b7/Szczecin-Bateaux_dans_le_port_de_Stettin_en_Pologne-vers_1900.JPG/330px-Szczecin-Bateaux_dans_le_port_de_Stettin_en_Pologne-vers_1900.JPG 1.5x, //upload.wikimedia.org/wikipedia/commons/thumb/b/b7/Szczecin-Bateaux_dans_le_port_de_Stettin_en_Pologne-vers_1900.JPG/440px-Szczecin-Bateaux_dans_le_port_de_Stettin_en_Pologne-vers_1900.JPG 2x" data-file-width="648" data-file-height="407" /></a>  <div class="thumbcaption"><div class="magnify"><a href="/wiki/Plik:Szczecin-Bateaux_dans_le_port_de_Stettin_en_Pologne-vers_1900.JPG" class="internal" title="Powiększ"></a></div><a href="/wiki/Port_morski_Szczecin" title="Port morski Szczecin">Port w Szczecinie</a>, rok 1900</div></div></div>
<p>W 1713 miasto zostało zajęte przez <a href="/wiki/Kr%C3%B3lestwo_Prus" title="Królestwo Prus">Prusy</a>, co potwierdził <a href="/w/index.php?title=Pok%C3%B3j_w_Sztokholmie&amp;action=edit&amp;redlink=1" class="new" title="Pokój w Sztokholmie (strona nie istnieje)">pokój w Sztokholmie</a>, gdy 21 stycznia 1720 r. królowa Szwecji <a href="/wiki/Ulryka_Eleonora_Wittelsbach" title="Ulryka Eleonora Wittelsbach">Ulryka Eleonora Wittelsbach</a>, tuż przed <a href="/wiki/Abdykacja" title="Abdykacja">abdykacją</a>, sprzedała Szczecin ze wschodnią częścią <a href="/wiki/Pomorze_Szwedzkie" title="Pomorze Szwedzkie">szwedzkiej części Pomorza</a> za 2 miliony talarów królowi Prus <a href="/wiki/Fryderyk_Wilhelm_I_Pruski" title="Fryderyk Wilhelm I Pruski">Fryderykowi Wilhelmowi I</a>. W latach 1724–1740 wzniesiono wokół miasta nowe fortyfikacje miejskie, których plan zakładał wyburzenie średniowiecznych obwarowań<sup id="cite_ref-Płotkowiak_23-2" class="reference"><a href="#cite_note-Płotkowiak-23">[22]</a></sup>.
</p><p>W czasie <a href="/wiki/Wojna_siedmioletnia" title="Wojna siedmioletnia">wojny siedmioletniej</a> Rosjanie dokonali oblężenia Szczecina. W latach 1806–1813 Szczecin był pod okupacją francuską. Od 21 lutego do 29 lipca 1809 stacjonował sztab <a href="/wiki/4_Pu%C5%82k_Strzelc%C3%B3w_Konnych_(Ksi%C4%99stwo_Warszawskie)" title="4 Pułk Strzelców Konnych (Księstwo Warszawskie)">4. płku strz. konnych</a> <a href="/wiki/Armia_Ksi%C4%99stwa_Warszawskiego" title="Armia Księstwa Warszawskiego">armii Księstwa Warszawskiego</a> zwalczający na <a href="/wiki/Pomorze_Szwedzkie" title="Pomorze Szwedzkie">Pomorzu Szwedzkim</a> pruskie oddziały powstańcze mjra Schilla. Od stycznia do 5 grudnia 1813 twierdza była bohatersko broniona przez francuskiego gen. <a href="/wiki/Joseph_Barban%C3%A8gre" title="Joseph Barbanègre">Barbanegre</a>.
</p>
<div class="thumb tright"><div class="thumbinner" style="width:222px;"><a href="/wiki/Plik:Szczecin_Plac_Grunwaldzki_a.jpg" class="image"><img alt="" src="//upload.wikimedia.org/wikipedia/commons/thumb/7/7e/Szczecin_Plac_Grunwaldzki_a.jpg/220px-Szczecin_Plac_Grunwaldzki_a.jpg" width="220" height="140" class="thumbimage" srcset="//upload.wikimedia.org/wikipedia/commons/thumb/7/7e/Szczecin_Plac_Grunwaldzki_a.jpg/330px-Szczecin_Plac_Grunwaldzki_a.jpg 1.5x, //upload.wikimedia.org/wikipedia/commons/thumb/7/7e/Szczecin_Plac_Grunwaldzki_a.jpg/440px-Szczecin_Plac_Grunwaldzki_a.jpg 2x" data-file-width="3284" data-file-height="2086" /></a>  <div class="thumbcaption"><div class="magnify"><a href="/wiki/Plik:Szczecin_Plac_Grunwaldzki_a.jpg" class="internal" title="Powiększ"></a></div><a href="/wiki/Plac_Grunwaldzki_w_Szczecinie" title="Plac Grunwaldzki w Szczecinie">Plac Grunwaldzki</a> w latach 30. XX wieku</div></div></div>
<p>Od 1818 powiat grodzki i zarazem siedziba rejencji <a href="/wiki/Rejencja_szczeci%C5%84ska" title="Rejencja szczecińska">szczecińskiej</a>.
</p><p>W 1843 miasto otrzymało połączenie kolejowe z <a href="/wiki/Berlin" title="Berlin">Berlinem</a> dając początek <a href="/wiki/Transport_kolejowy" title="Transport kolejowy">kolei</a> na Pomorzu, wkrótce potem zaczął intensywniej rozwijać się przemysł. W 1873 ówczesny nadburmistrz miasta <a href="/wiki/Hermann_Haken_(prawnik)" title="Hermann Haken (prawnik)">Hermann Haken</a> <a href="/wiki/Podejmowanie_decyzji" title="Podejmowanie decyzji">podjął decyzję</a> o zburzeniu obwarowań i rozbudowie miasta.
</p><p>15 października 1939 utworzone zostało tzw. <a href="/wiki/Wielkie_Miasto_Szczecin" title="Wielkie Miasto Szczecin">Wielkie Miasto Szczecin</a>, istniejące do zakończenia wojny. Na tym terenie istniało ok. 100 obozów pracy przymusowej. Na skutek alianckich <a href="/wiki/Bombardowania_Szczecina" title="Bombardowania Szczecina">nalotów bombowych</a> zniszczenia zabudowy wyniosły ok. 60–70%, portu wraz z przyległościami – 70–80%, obiekty przemysłowe zostały zaś zniszczone w 90%<sup id="cite_ref-28" class="reference"><a href="#cite_note-28">[27]</a></sup>.
</p>
<div class="thumb tleft"><div class="thumbinner" style="width:222px;"><a href="/wiki/Plik:Szczecin1945.JPG" class="image"><img alt="" src="//upload.wikimedia.org/wikipedia/commons/thumb/e/e6/Szczecin1945.JPG/220px-Szczecin1945.JPG" width="220" height="172" class="thumbimage" srcset="//upload.wikimedia.org/wikipedia/commons/thumb/e/e6/Szczecin1945.JPG/330px-Szczecin1945.JPG 1.5x, //upload.wikimedia.org/wikipedia/commons/thumb/e/e6/Szczecin1945.JPG/440px-Szczecin1945.JPG 2x" data-file-width="1910" data-file-height="1491" /></a>  <div class="thumbcaption"><div class="magnify"><a href="/wiki/Plik:Szczecin1945.JPG" class="internal" title="Powiększ"></a></div>Szczecin, rok 1945</div></div></div>
<p>W lutym 1945 władze niemieckie rozpoczęły ewakuację mieszkańców miasta, wyposażenia fabryk i archiwów oraz wznoszenie barykad, rowów przeciwczołgowych i pól minowych. Od 14 do 20 marca trwały ciężkie walki o wschodnie dzielnice Szczecina. Uczestniczyły w nich m.in. jednostki 47 i 61 armii oraz 2 armii pancernej gwardii I Frontu Białoruskiego a także 2 dywizja artylerii i 1. Samodzielna Brygada Moździerzy 1. Armii Wojska Polskiego. 20 marca miasto ogłoszono twierdzą, a po zajęciu prawobrzeżnych osiedli przez wojska radzieckie zaminowano port i zniszczono mosty na Odrze. W dalszych bojach przy forsowaniu Regalicy i Odry oraz zajmowaniu lewobrzeżnego Szczecina od 15 do 26 kwietnia brały udział oddziały 65 armii 2. Frontu Białoruskiego (polegli w walkach zostali pochowani na cmentarzu przy ul. Ku Słońcu a w 1967 roku nad ich kwaterami stanął Pomnik Braterstwa Broni)<sup id="cite_ref-29" class="reference"><a href="#cite_note-29">[28]</a></sup>.
</p>
<div class="thumb tright"><div class="thumbinner" style="width:222px;"><a href="/wiki/Plik:0907_Pomnik_Czynu_Polak%C3%B3w_Szczecin_SZN_1.jpg" class="image"><img alt="" src="//upload.wikimedia.org/wikipedia/commons/thumb/f/f9/0907_Pomnik_Czynu_Polak%C3%B3w_Szczecin_SZN_1.jpg/220px-0907_Pomnik_Czynu_Polak%C3%B3w_Szczecin_SZN_1.jpg" width="220" height="146" class="thumbimage" srcset="//upload.wikimedia.org/wikipedia/commons/thumb/f/f9/0907_Pomnik_Czynu_Polak%C3%B3w_Szczecin_SZN_1.jpg/330px-0907_Pomnik_Czynu_Polak%C3%B3w_Szczecin_SZN_1.jpg 1.5x, //upload.wikimedia.org/wikipedia/commons/thumb/f/f9/0907_Pomnik_Czynu_Polak%C3%B3w_Szczecin_SZN_1.jpg/440px-0907_Pomnik_Czynu_Polak%C3%B3w_Szczecin_SZN_1.jpg 2x" data-file-width="2650" data-file-height="1763" /></a>  <div class="thumbcaption"><div class="magnify"><a href="/wiki/Plik:0907_Pomnik_Czynu_Polak%C3%B3w_Szczecin_SZN_1.jpg" class="internal" title="Powiększ"></a></div><a href="/wiki/Pomnik_Czynu_Polak%C3%B3w" title="Pomnik Czynu Polaków">Pomnik Czynu Polaków</a></div></div></div>
<p>Oficjalne przekazanie miasta władzom polskim nastąpiło późno, bo dopiero 5 lipca. Ludność niemiecka, która pozostała w mieście, została <a href="/wiki/Przesiedleniec" title="Przesiedleniec">przesiedlona</a><sup id="cite_ref-30" class="reference"><a href="#cite_note-30">[29]</a></sup> do Niemiec i w 1947 w Szczecinie mieszkało już tylko 4 tys. Niemców.
</p><p>W 1948 wzniesiono na pl. Żołnierza Polskiego pomnik Wdzięczności upamiętniający żołnierzy radzieckich, którzy polegli w walkach o miasto w 1945. Również w 1948 odsłonięto na pl. Grunwaldzkim ufundowaną przez środowisko "dąbrowszczaków" pamiątkową płytę ku czci gen. Świerczewskiego w pierwszą rocznicę jego śmierci w walce z oddziałami UPA.
</p><p>W 1973 utworzono <a href="/wiki/Wy%C5%BCsza_Szko%C5%82a_Pedagogiczna_w_Szczecinie" title="Wyższa Szkoła Pedagogiczna w Szczecinie">Wyższą Szkołę Pedagogiczną w Szczecinie</a>. W 1978 przy ul. Piotra Skargi odsłonięto <a href="/wiki/Pomnik_Czynu_Polak%C3%B3w" title="Pomnik Czynu Polaków">pomnik Czynu Polaków</a>; trzy orły symbolizują trzy pokolenia Polaków zmagających się z żywiołem germańskim<sup id="cite_ref-31" class="reference"><a href="#cite_note-31">[30]</a></sup>.
</p>
<div class="thumb tright"><div class="thumbinner" style="width:222px;"><a href="/wiki/Plik:Strajk_w_stoczni_szczecinskiej_1980.jpg" class="image"><img alt="" src="//upload.wikimedia.org/wikipedia/commons/thumb/6/6d/Strajk_w_stoczni_szczecinskiej_1980.jpg/220px-Strajk_w_stoczni_szczecinskiej_1980.jpg" width="220" height="144" class="thumbimage" srcset="//upload.wikimedia.org/wikipedia/commons/thumb/6/6d/Strajk_w_stoczni_szczecinskiej_1980.jpg/330px-Strajk_w_stoczni_szczecinskiej_1980.jpg 1.5x, //upload.wikimedia.org/wikipedia/commons/thumb/6/6d/Strajk_w_stoczni_szczecinskiej_1980.jpg/440px-Strajk_w_stoczni_szczecinskiej_1980.jpg 2x" data-file-width="2852" data-file-height="1870" /></a>  <div class="thumbcaption"><div class="magnify"><a href="/wiki/Plik:Strajk_w_stoczni_szczecinskiej_1980.jpg" class="internal" title="Powiększ"></a></div><a href="/wiki/Szczeci%C5%84ski_Sierpie%C5%84_1980" title="Szczeciński Sierpień 1980">Szczeciński Sierpień 1980</a></div></div></div>
<p>W grudniu 1970 i sierpniu 1980 w Szczecinie miały miejsce strajki i demonstracje robotnicze, tu także podpisano tzw. <a href="/wiki/Porozumienia_sierpniowe" title="Porozumienia sierpniowe">porozumienia sierpniowe</a>. W 1984 połączono Wyższą Szkołę Pedagogiczną w Szczecinie i Wydział Inżynieryjno-Ekonomiczny Transportu Politechniki Szczecińskiej i utworzono <a href="/wiki/Uniwersytet_Szczeci%C5%84ski" title="Uniwersytet Szczeciński">Uniwersytet Szczeciński</a>. 11 czerwca 1987 miasto odwiedził papież <a href="/wiki/Jan_Pawe%C5%82_II" title="Jan Paweł II">Jan Paweł II</a>.
</p><p>W latach 1946–1975 miasto było stolicą tzw. dużego <a href="/wiki/Wojew%C3%B3dztwo_szczeci%C5%84skie_(1946%E2%80%931975)" title="Województwo szczecińskie (1946–1975)">województwa szczecińskiego</a>, w latach <a href="/wiki/Podzia%C5%82_administracyjny_Polski_(1975%E2%80%931998)" title="Podział administracyjny Polski (1975–1998)">1975-1998</a> w tzw. małego <a href="/wiki/Wojew%C3%B3dztwo_szczeci%C5%84skie_(1975%E2%80%931998)" title="Województwo szczecińskie (1975–1998)">województwa szczecińskiego</a>, a od 1999 jest stolicą <a href="/wiki/Wojew%C3%B3dztwo_zachodniopomorskie" title="Województwo zachodniopomorskie">województwa zachodniopomorskiego</a>. Od 1999 Szczecin jest główną kwaterą <a href="/wiki/Wielonarodowy_Korpus_P%C3%B3%C5%82nocno-Wschodni" title="Wielonarodowy Korpus Północno-Wschodni">Wielonarodowego Korpusu Północno-Wschodniego</a> sił <a href="/wiki/NATO" title="NATO">NATO</a>.
</p><p>W dniach 4–7 sierpnia 2007 odbył się w Szczecinie finał <a href="/wiki/Operacja_%C5%BBagiel_2007" title="Operacja Żagiel 2007">Operacji Żagiel</a> – <a href="/wiki/The_Tall_Ships%E2%80%99_Races" title="The Tall Ships’ Races">The Tall Ships’ Races</a> (po odwiedzeniu kolejno – duńskiego <a href="/wiki/Aarhus" title="Aarhus">Aarhus</a>, fińskiej <a href="/wiki/Kotka_(Finlandia)" title="Kotka (Finlandia)">Kotki</a> i szwedzkiego <a href="/wiki/Sztokholm" title="Sztokholm">Sztokholmu</a>) międzynarodowych regat <a href="/wiki/%C5%BBaglowiec" title="Żaglowiec">żaglowców</a>. Organizatorzy twierdzą, że teren zlotu odwiedziły 2 miliony ludzi<sup id="cite_ref-zlot2mln_32-0" class="reference"><a href="#cite_note-zlot2mln-32">[31]</a></sup>. W regatach w klasyfikacji generalnej zwyciężył norweski żaglowiec <a href="/wiki/Christian_Radich_(1937)" title="Christian Radich (1937)">Christian Radich</a>. Miasto zostało jednym z organizatorów i sponsorów imprezy i w związku z tym w dniach 3–6 sierpnia 2013 r. odbył się w nim finał kolejnej Operacji Żagiel na trasie <a href="/wiki/Aarhus" title="Aarhus">Aarhus</a> – <a href="/wiki/Helsinki" title="Helsinki">Helsinki</a> – <a href="/wiki/Ryga" title="Ryga">Ryga</a> – Szczecin, o jeszcze większej randze niż poprzedni, gdyż w 2007 r. impreza była podzielona na dwie części – bałtycką i śródziemnomorską, a w 2013 r. całość odbyła się na Bałtyku. Do Szczecina zawitało ponad 100 żaglowców, więcej niż poprzednio, a zwycięzcą w klasyfikacji generalnej regat został <a href="/wiki/SY_Dar_Szczecina" title="SY Dar Szczecina">Dar Szczecina</a>, jacht będący własnością miasta, zarazem najmniejszy żaglowiec, jaki kiedykolwiek zwyciężył w tych regatach (słabe wiatry w trakcie wyścigu wyjątkowo sprzyjały mniejszym jednostkom).
</p>

<!-- "Szczecin" by Wikipedia (PL) is licensed under CC-BY-SA 2.0 (https://creativecommons.org/licenses/by-sa/2.0/) -->
