<p>Pierwsze potwierdzone użycie słowa <i>kuran</i> dotyczy samego <i>Koranu</i>, gdzie pojawia się ono około 70 razy w różnych znaczeniach<sup id="cite_ref-1" class="reference"><a href="#cite_note-1">[1]</a></sup>. Arabska nazwa "qur’ān"<sup id="cite_ref-ISO_2-0" class="reference"><a href="#cite_note-ISO-2">[a]</a></sup> zawiera w sobie trzyliterowy rdzeń "q-r-’" (ISO), który posiada sens kolekcjonowania, składania w całość, zaś wtórnie recytacji i czytania. <i>Kuran</i>, dosłownie "recytacja" lub "czytanie", jest tak nazywany ponieważ podczas recytowania czy czytania go łączymy - lub składamy ze sobą - litery i słowa, recytując lub czytając go w określonym porządku. <i>Kuran</i> zatem jest <i>masdarem</i>, czyli rzeczownikiem odczasownikowym. Jednakże we współczesnym arabskim <i>masdarem</i> oznaczającym czytanie (wtórne znaczenie recytacji) nie jest <i>kuran</i>, ale <i>kira'a</i>. Jest to także termin używany na oznaczenie szkół recytacji koranicznej, w liczbie mnogiej <i><a href="/wiki/Qira%27at" title="Qira&#39;at">kira'at</a></i> - "szkoły recytacji". Można więc przypuszczać, że <i>masdar</i> <i>kuran</i> stracił swoje pierwotne znaczenie pospolite odsłowne i zaczął oznaczać wyłącznie świętą księgę islamu. To dlatego arabscy gramatycy uważają słowo <i>kuran</i> za specjalne słowo przeznaczone na określenie świętej księgi. Równolegle powstał nowy <i>masdar</i> (lub już istniał, arabskie czasowniki mają bowiem często po kilka form odsłownych) <i>kira'a</i> o odrębnym znaczeniu. Polska forma <i>Koran</i> powstała najprawdopodobniej za pośrednictwem francuskim<sup id="cite_ref-3" class="reference"><a href="#cite_note-3">[2]</a></sup><sup id="cite_ref-CITEREFDanecki199855_4-0" class="reference"><a href="#cite_note-CITEREFDanecki199855-4">[3]</a></sup>.
</p><p>Takie ujmowanie pochodzenia nazwy <i>kuran</i>, zgodnie z którym jest ona rzeczownikiem odczasownikowym od słowa <i>kara'a</i> "recytować, czytać", jest powszechne wśród muzułmanów. Jest ono także potwierdzone przez sam <i>Koran</i>, w miejscach gdzie traktuje się go jako akt recytacji, np. gdy Bóg mówi: "Zaprawdę, do Nas należy zebranie go i recytowanie [<i>kuran</i>]. Przeto kiedy My go recytujemy to ty postępuj za recytacją [<i>kuran</i>] jego!" (LXXV, 17 - 18)<sup id="cite_ref-5" class="reference"><a href="#cite_note-5">[4]</a></sup>. Część uczonych zachodnich wiąże jednak słowo <i>kuran</i> z wcześniejszym <a href="/wiki/J%C4%99zyk_syryjski" title="Język syryjski">syryjskim</a> <i>qeryānā</i> (ISO), którą to hipotezę jako pierwszy przedstawił XIX-wieczny niemiecki orientalista <a href="/w/index.php?title=Friedrich_Schwally&amp;action=edit&amp;redlink=1" class="new" title="Friedrich Schwally (strona nie istnieje)">Friedrich Schwally</a>. W syryjskim rdzeń "q-r-’" oznacza "wołać, przywoływać" i wtórnie "recytować" lub "głośno czytać", w szczególności <a href="/wiki/Biblia" title="Biblia">święte pisma</a>. <i>Qeryānā</i> w kontekście <a href="/wiki/Liturgia_chrze%C5%9Bcija%C5%84ska" title="Liturgia chrześcijańska">liturgicznym</a> oznacza po prostu "<a href="/wiki/Czytanie_(liturgia)" title="Czytanie (liturgia)">czytanie</a>" (odpowiada tym samym <a href="/wiki/%C5%81acina" title="Łacina">łacińskiemu</a> <i>lectio</i>) i takie użycie tego słowa jest potwierdzone dla VI i VII wieku. Możliwe zatem że nazwa <i>qur’ān</i> powstała pod wpływem syryjskiego <i>qeryānā</i>, ale, jak zauważa William Graham "trzeba naciskać na to, że użycie formy <i>qur’ān</i> (całkowicie poprawnej i wcale nierzadkiej formy <i>masdaru</i>) wskazuje na to że mamy tutaj do czynienia z możliwym syryjsko-chrześcijańskim <i>wpływem</i> na całe bogactwo znaczenia arabskiego, z całą zaś pewnością nie bezpośrednim zapożyczeniem (które prawdopodobnie dałoby <i>masdar</i> taki jak <i>qiryān</i>)"<sup id="cite_ref-CITEREFGraham1984365_6-0" class="reference"><a href="#cite_note-CITEREFGraham1984365-6">[5]</a></sup>. Nazwie <i>Koran</i> zazwyczaj towarzyszy przymiotnik <i>karim</i> - "szlachetny"; w krajach muzułmańskich powszechnie mówi się i pisze <i>Al-Kuran al-Karim</i> ("Szlachetny Koran")<sup id="cite_ref-CITEREFDanecki199855_4-1" class="reference"><a href="#cite_note-CITEREFDanecki199855-4">[3]</a></sup>.
</p><p><i>Koran</i> to nie jedyna nazwa świętej księgi islamu. Jak pisze <a href="/wiki/Janusz_Danecki" title="Janusz Danecki">Janusz Danecki</a>: "Powszechnie używa się znacznie więcej nazw zarówno o charakterze rzeczowym (odnoszącym się do pewnych form świętej księgi) jak i metaforycznych, wyrażających muzułmański szacunek dla niej"<sup id="cite_ref-CITEREFDanecki199856_7-0" class="reference"><a href="#cite_note-CITEREFDanecki199856-7">[6]</a></sup>. <i>Koran</i> określa się jako <i>Al-Kitab</i>, czyli po prostu "Księga". Takie określenie często pojawia się w samym <i>Koranie</i>, np. "W tej księdze nie ma niczego, co wątpliwe" (<a href="/wiki/Al-Bakara" title="Al-Bakara">II</a>, 2)<sup id="cite_ref-CITEREFDanecki199856_7-1" class="reference"><a href="#cite_note-CITEREFDanecki199856-7">[6]</a></sup> albo "Oto Księga; posłaliśmy ją tobie, abyś wyprowadził ludzi z ciemności ku światłu" (XIV, 1)<sup id="cite_ref-8" class="reference"><a href="#cite_note-8">[7]</a></sup>. Inna nazwa <i>Koranu</i> to <i>Al-Furkan</i>, wywodząca się od <a href="/wiki/J%C4%99zyk_aramejski" title="Język aramejski">aramejskiego</a> <i>purkana</i> oznaczającego "wybawienie", "ratunek". O ile aramejski rdzeń <i>prk</i> związany jest z pojęciem ratowania, to arabski rdzeń <i>frg</i> związany jest z pojęciem podziału. W tradycji arabskiej, postępując za etymologią ludową, uznano że termin ten oznacza rozróżnienie bądź oddzielenie - w przypadku <i>Koranu</i> oczywiście rozróżnienie prawdy od fałszu, przynosi on bowiem prawdziwe objawienie, oddzielając je od nieprawdziwego objawienia. Także ta nazwa <i>Koranu</i> występuje w nim samym (II, 185; III, 4; XXV, 1). Tej nazwy używa się w <i>Koranie</i> także w stosunku do <i><a href="/wiki/Tora" title="Tora">Tory</a></i> (II, 53; XXI, 48). W stosunku do <i>Koranu</i> używa się także terminu <i><a href="/wiki/Zikr" title="Zikr">zikr</a></i> - "napomnienie", zwykle w formie <i>zikr hakim</i> - "mądre napomnienie". W <i>Koranie</i> ten termin odniesiony jest do samej księgi np. w XLIII, 44: "To jest przypomnienie [<i>zikr</i>] dla ciebie i dla twojego ludu"<sup id="cite_ref-9" class="reference"><a href="#cite_note-9">[8]</a></sup>. W tradycji muzułmańskiej powszechnie używa się jeszcze wielu innych słów na określenie <i>Koranu</i>, takich jak <i>kawl</i> (słowo) czy <i>kalam</i> (mowa) (IX, 6; XLVIII, 15) (w obu wypadkach jest to słowo/mowa Boga: <i>kawl/kalam Allah</i>). W <i>Koranie</i> można jeszcze znaleźć takie jego nazwy jak m.in. <i>tanzil</i> (objawienie) (XXVI, 192), <i>huda</i> (przewodzenie) (XXVII, 77), <i>nur</i> (światło) (IV, 174), <i>hikma</i> (mądrość) (XVII, 39) i inne<sup id="cite_ref-CITEREFDanecki199858_10-0" class="reference"><a href="#cite_note-CITEREFDanecki199858-10">[9]</a></sup><sup id="cite_ref-11" class="reference"><a href="#cite_note-11">[10]</a></sup>.
</p><p>We wczesnej tradycji muzułmańskiej dominuje przekonanie, że nie cały <i>Koran</i> został zgromadzony i spisany, tzn. nie całe objawienie przekazane Mahometowi zostało zawarte w tekście <i>Koranu</i> jaki znamy dzisiaj. Istotne jest tutaj rozróżnienie pomiędzy <i>Koranem</i> jako wszystkim co zostało objawione Prorokowi, "Księgą Boga", w którym to sensie <i>Koran</i> nie jest fizycznym przedmiotem, ale ideą, a odziedziczoną książką lub pisemną manifestacją <i>Koranu</i>, która nazywana jest <i>mushaf</i><sup id="cite_ref-12" class="reference"><a href="#cite_note-12">[11]</a></sup><sup id="cite_ref-CITEREFRippin2006170_-_171_13-0" class="reference"><a href="#cite_note-CITEREFRippin2006170_-_171-13">[12]</a></sup>. Nazwa <i>mushaf</i> jest rzeczownikiem pospolitym i wiąże się z określeniem <i>safiha</i>, oznaczającym zapisy poszczególnych fragmentów koranicznych. Terminem <i>mushaf</i> określano większy zbiór tekstu koranicznego zebrany w całość. Zgodnie z tradycją po śmierci Mahometa wielu <a href="/wiki/Sahaba" title="Sahaba">towarzyszy</a> posiadało własne zbiory fragmentów <i>Koranu</i>, stąd mówiło się np. o <i>mushaf <a href="/w/index.php?title=Ubajj_Ibn_Kab&amp;action=edit&amp;redlink=1" class="new" title="Ubajj Ibn Kab (strona nie istnieje)">Ubajj Ibn Kab</a></i> czy <i>mushaf <a href="/w/index.php?title=Ibn_Masud&amp;action=edit&amp;redlink=1" class="new" title="Ibn Masud (strona nie istnieje)">Ibn Masud</a></i>. Z gramatycznego punktu widzenia wyraz <i>mushaf</i> jest imiesłowem biernym IV tematu czasownika <i>ashafa</i> - "składać safihy w jeden tom"<sup id="cite_ref-CITEREFDanecki199856_7-2" class="reference"><a href="#cite_note-CITEREFDanecki199856-7">[6]</a></sup>.
</p>
<h2><span class="mw-headline" id="Historia">Historia</span><span class="mw-editsection"><span class="mw-editsection-bracket"> [</span><a href="/w/index.php?title=Koran&amp;veaction=edit&amp;section=2" class="mw-editsection-visualeditor" title="Edytuj sekcję: Historia">edytuj</a><span class="mw-editsection-divider"> | </span><a href="/w/index.php?title=Koran&amp;action=edit&amp;section=2" title="Edytuj sekcję: Historia">edytuj kod</a><span class="mw-editsection-bracket">]</span></span></h2>
<h3><span id="Powstanie_Koranu_w_tradycji_muzu.C5.82ma.C5.84skiej"></span><span class="mw-headline" id="Powstanie_Koranu_w_tradycji_muzułmańskiej">Powstanie <i>Koranu</i> w tradycji muzułmańskiej</span><span class="mw-editsection"><span class="mw-editsection-bracket"> [</span><a href="/w/index.php?title=Koran&amp;veaction=edit&amp;section=3" class="mw-editsection-visualeditor" title="Edytuj sekcję: Powstanie Koranu w tradycji muzułmańskiej">edytuj</a><span class="mw-editsection-divider"> | </span><a href="/w/index.php?title=Koran&amp;action=edit&amp;section=3" title="Edytuj sekcję: Powstanie Koranu w tradycji muzułmańskiej">edytuj kod</a><span class="mw-editsection-bracket">]</span></span></h3>
<p>W tradycji islamu powstanie <i>Koranu</i> jest nieodłącznie związane z osobą <a href="/wiki/Mahomet" title="Mahomet">Mahometa</a>. Podczas gdy <a href="/wiki/Biblia" title="Biblia">Biblia</a> jest zbiorem ksiąg, którego różne części powstawały przez kolejne stulecia, <i>Koran</i> jest jedną księgą, która została przekazana przez jednego człowieka<sup id="cite_ref-CITEREFDanecki199854_14-0" class="reference"><a href="#cite_note-CITEREFDanecki199854-14">[13]</a></sup>. Zgodnie z muzułmańską ortodoksją to Bóg przemawia w <i>Koranie</i>, Mahomet jest tym, który otrzymuje od niego objawienie, zaś anioł Dżibril (muzułmański odpowiednik biblijnego <a href="/wiki/Archanio%C5%82_Gabriel" title="Archanioł Gabriel">Gabriela</a>) jest pośrednikiem pomiędzy jednym a drugim<sup id="cite_ref-15" class="reference"><a href="#cite_note-15">[14]</a></sup>. Mahomet miał otrzymać swoje pierwsze objawienie w roku 610, kiedy rozmyślał w odosobnieniu w grocie góry Hira nieopodal <a href="/wiki/Mekka" title="Mekka">Mekki</a>. To wydarzenie, nazywane "Nocą Przeznaczenia" (<i><a href="/wiki/Lajlat_al-Kadr" title="Lajlat al-Kadr">Lajlat al-Kadr</a></i>), w dramatyczny sposób opisuje autor pierwszej <i><a href="/w/index.php?title=Sira&amp;action=edit&amp;redlink=1" class="new" title="Sira (strona nie istnieje)">siry</a></i> (biografii Mahometa), <a href="/wiki/Ibn_Ishak" title="Ibn Ishak">Ibn Ishak</a>, w opowieści włożonej w usta Proroka:
</p>
<dl><dd><dl><dd>Pewnej nocy, kiedy zasnąłem, przyszedł do mnie archanioł Gabriel z kawałkiem brokatu, na którym było coś napisane, i powiedział: "Ikra! Czytaj!" Ja mu odpowiedziałem: "Cóż mam czytać?" Wówczas on zaciskał wokół mnie ów brokat tak, iż myślałem, że to już śmierć. Następnie rozluźnił uścisk i powiedział: "Ikra! Czytaj!" Ta scena powtórzyła się dwa razy. A kiedy Muhammad powiedział, że nie potrafi czytać, archanioł Gabriel wyrecytował pięć pierwszych wersetów <a href="/wiki/Sura_(Koran)" title="Sura (Koran)">sury</a> <a href="/wiki/Al-Alak" title="Al-Alak">XCVI</a>: Czytaj w imię twego Pana, który stworzył!/Stworzył człowieka z grudki krwi zakrzepłej!/Czytaj!/Twój Pan jest najszlachetniejszy!/On jest Tym, który nauczył człowieka przez pióro; nauczył człowieka tego, czego on nie wiedział". Potem archanioł Gabriel zniknął. Obudziłem się ze snu i poczułem, jak gdyby coś wyciskało pieczęć na moim sercu. Wyszedłem. I gdy byłem już pośrodku góry, usłyszałem głos z nieba: "O Muhammadzie! Ty jesteś Posłańcem Boga, a ja jestem archanioł Gabriel"<sup id="cite_ref-16" class="reference"><a href="#cite_note-16">[15]</a></sup>.</dd></dl></dd></dl>
<p>A zatem Mahomet został wezwany do prorokowania w imię Boga za pośrednictwem Dżibrila. Całkowicie bierna rola Mahometa w tym procesie w muzułmańskiej egzegezie została jeszcze podkreślona przez interpretację koranicznego epitetu Proroka, "ummi", jako niepiśmienny. Nieumiejętność czytania i pisania przez Mahometa w teologii islamu została uznana za szczególny dowód niezwykłości (<i><a href="/w/index.php?title=Id%C5%BCaz&amp;action=edit&amp;redlink=1" class="new" title="Idżaz (strona nie istnieje)">idżaz</a></i>) jego proroctwa, które w tej sytuacji musiało pochodzić całkowicie od Boga<sup id="cite_ref-17" class="reference"><a href="#cite_note-17">[16]</a></sup>. Sformułowanie <a href="/w/index.php?title=As-Sujuti&amp;action=edit&amp;redlink=1" class="new" title="As-Sujuti (strona nie istnieje)">As-Sujutiego</a> (zm. 1505) można uznać za typowe dla muzułmańskiego ujęcia, uzgadniającego ze sobą materiał zawarty w <i>Koranie</i>, <i><a href="/wiki/Sunna" title="Sunna">sunnie</a></i> i <i><a href="/w/index.php?title=Sira&amp;action=edit&amp;redlink=1" class="new" title="Sira (strona nie istnieje)">sirze</a></i>, w próbie stworzenia z nich spójnej całości. As-Sujuti twierdzi że <i>Koran</i> był objawiany w dwóch etapach. Najpierw zstąpił on z "chronionej tablicy" (<i>lawz mahfuz</i>) do najniższych niebios w "Noc Przeznaczenia". Następnie był on przekazywany Mahometowi przez Dżibrila częściami, począwszy od roku 610, aż do momentu na krótko przed jego śmiercią w roku 632. To wyjaśnia i uzgadnia ze sobą takie fragmenty <i>Koranu</i> jak XVII, 106; XXV,32; LXXVI,23 i LXXXVII, 6–7 wraz z II, 185 oraz XCVII, 1–5<sup id="cite_ref-CITEREFRippin2006188_18-0" class="reference"><a href="#cite_note-CITEREFRippin2006188-18">[17]</a></sup>.
</p><p>Takie ujmowanie objawienia koranicznego jest związane z przekonaniem, że tekst <i>Koranu</i> jest tylko odpisem oryginału znajdującego się u Boga w niebie na wyżej wspomnianej "chronionej tablicy". <i>Koran</i> nazywa ten <a href="/wiki/Archetyp_(filologia)" title="Archetyp (filologia)">archetyp</a> objawienia <i>umm al-kitab</i>, co <a href="/wiki/J%C3%B3zef_Bielawski_(arabista)" title="Józef Bielawski (arabista)">Bielawski</a> w swoim przekładzie w zależności od kontekstu tłumaczy jako: istota Księgi (III, 7), Matka Księgi (XIII, 39; XLIII, 2 - 4) albo Księga ukryta (LVI, 77 - 80). Także poprzednie objawienia, takie jak <i><a href="/wiki/Tora" title="Tora">Tora</a></i> ("At-Taurat") czy <i><a href="/wiki/Ewangelia" title="Ewangelia">Ewangelia</a></i> ("Al-Indżil"), mają swoje źródło w tej Księdze Matce. <i>Koran</i> pochodzący od Mahometa ma jednak szczególny status, co wynika z natury jego proroczej misji. W <i>Koranie</i> mówi się o "wysłannikach" ("rasul") (w tłumaczeniu <a href="/wiki/J%C3%B3zef_Bielawski_(arabista)" title="Józef Bielawski (arabista)">Bielawskiego</a> posłańcach) i "prorokach" ("nabi"), przy czym różnica pomiędzy nimi nie jest jasno zarysowana. Nie ulega jednak wątpliwości, że wysłannicy mają wyższy status niż prorocy, o czym świadczy choćby fakt, że ilekroć tytuły te pojawiają się razem, tytuł wysłannika wymieniany jest jako pierwszy. Bycie wysłannikiem nie wyklucza bycia prorokiem i sam Mahomet był zarówno jednym, jak i drugim. Podstawową misją tych boskich posłańców, takich jak <a href="/wiki/Adam_i_Ewa_(postacie_biblijne)" title="Adam i Ewa (postacie biblijne)">Adam</a>, <a href="/wiki/Abraham" title="Abraham">Abraham</a> (Ibrahim) czy Jezus (<a href="/wiki/Isa_(Jezus)" class="mw-redirect" title="Isa (Jezus)">Isa</a>), jest głoszenie <a href="/wiki/Monoteizm" title="Monoteizm">monoteizmu</a> i ostrzeganie ludzi przed dalszym popadaniem w grzech. Misja Mahometa jest potwierdzeniem i wypełnieniem misji jego poprzedników. Dlatego przysługuje mu tytuł "<a href="/wiki/Piecz%C4%99%C4%87_Prorok%C3%B3w" title="Pieczęć Proroków">Pieczęci Proroków</a>" ("chatam an-nabijjin"), co oznacza, że potwierdza on wszystkie poprzednie proroctwa i jednocześnie zamyka ich cykl. Misja Mahometa była konieczna, ponieważ wskutek niedoskonałości przekazu prorockiej tradycji, jak i świadomego jej fałszowania przez <a href="/wiki/Judaizm" title="Judaizm">Żydów</a> i <a href="/wiki/Chrze%C5%9Bcija%C5%84stwo" title="Chrześcijaństwo">chrześcijan</a>, "We wcześniejszych księgach objawionych pojawiają się poważne zniekształcenia objawienia Boskiego. Natomiast <i>Koran</i> jako ostatnie objawienie zawiera w sobie ostateczną jego wersję i poprawę wszystkich błędów"<sup id="cite_ref-CITEREFDanecki1998119_19-0" class="reference"><a href="#cite_note-CITEREFDanecki1998119-19">[18]</a></sup>.
</p><p>Za życia Mahometa <i>Koran</i> miał zasadniczo pozostawać w formie ustnej, chociaż muzułmańska tradycja przyznaje że Prorok zatrudniał sekretarzy spisujących jego objawienia. Niemniej zgodnie z najszerzej akceptowaną narracją dotyczącą zebrania koranicznego tekstu za panowania pierwszego <a href="/wiki/Kalif" title="Kalif">kalifa</a>, <a href="/wiki/Abu_Bakr" title="Abu Bakr">Abu Bakra</a> (632 - 634), zarówno sam Abu Bakr, jak i <a href="/w/index.php?title=Zajd_Ibn_Sabit&amp;action=edit&amp;redlink=1" class="new" title="Zajd Ibn Sabit (strona nie istnieje)">Zajd Ibn Sabit</a>, któremu ostatecznie powierzono to zadanie, mieli wyrażać wątpliwości co do tego czy należy dokonywać pisemnej redakcji <i>Koranu</i> w sytuacji gdy sam Mahomet nie uznał tego za słuszne. Z inicjatywą spisania <i>Koranu</i> miał wystąpić przyszły kalif <a href="/wiki/Umar_ibn_al-Chattab" title="Umar ibn al-Chattab">Umar</a> (634 - 644), który po <a href="/w/index.php?title=Bitwa_pod_Jamam%C4%85&amp;action=edit&amp;redlink=1" class="new" title="Bitwa pod Jamamą (strona nie istnieje)">bitwie pod Jamamą</a> w roku 633, w której zginęło wielu <a href="/wiki/Sahaba" title="Sahaba">towarzyszy</a> Proroka przechowujących w swojej pamięci fragmenty <i>Koranu</i>, miał zwrócić uwagę Abu Bakrowi iż istnieje zagrożenie utraty części objawienia. W tej sytuacji Abu Bakr nakazał Zajdowi Ibn Sabitowi, który wcześniej pełnił funkcję sekretarza Mahometa, przystąpienie do gromadzenia tekstu. Zajd zgromadził fragmenty znalezione na "kawałkach papirusu, gałązkach palmowych, kościach (łopatkach i żebrach) zwierząt, kawałkach skóry, drewnianych tabliczkach i w sercach ludzi"<sup id="cite_ref-20" class="reference"><a href="#cite_note-20">[19]</a></sup>. To wówczas problemy związane z fragmentarycznością zachowanych przekazów doprowadziły do powstania wspomnianej powyżej teorii <i>mushafu</i>, czyli zachowanego tekstu <i>Koranu</i>, z założenia różnego od archetypicznej Księgi Matki znajdującej się u Boga. Spisany przez Zajda tekst <i>Koranu</i> po śmierci Abu Bakra miał zostać przekazany Umarowi, kiedy zaś ten zmarł przechowała go jego córka i wdowa po Mahomecie <a href="/w/index.php?title=Hafsa_bint_Umar&amp;action=edit&amp;redlink=1" class="new" title="Hafsa bint Umar (strona nie istnieje)">Hafsa</a><sup id="cite_ref-CITEREFDanecki199862_-_63_21-0" class="reference"><a href="#cite_note-CITEREFDanecki199862_-_63-21">[20]</a></sup>.
</p><p>Ostateczna redakcja <i>Koranu</i> miała się dokonać za kalifa <a href="/wiki/Usman_ibn_Affan" title="Usman ibn Affan">Usmana</a> (644 - 656). Bezpośrednią przyczyną usmańskiej kodyfikacji miała być niezgoda pomiędzy <a href="/wiki/Irak" title="Irak">Irakijczykami</a> i <a href="/wiki/Syria" title="Syria">Syryjczykami</a> co do sposobu odprawiania wspólnej modlitwy podczas wyprawy do <a href="/wiki/Armenia" title="Armenia">Armenii</a> i <a href="/wiki/Azerbejd%C5%BCan" title="Azerbejdżan">Azerbejdżanu</a>. Po wyprawie dowodzący nimi Huzajfa Ibn al-Jaman miał zwrócić się do Usmana: "O Przywódco Wiernych! Powiedz tej wspólnocie co ma czynić zanim podzielimy się w naszych czytaniach tak jak Żydzi i chrześcijanie!"<sup id="cite_ref-22" class="reference"><a href="#cite_note-22">[21]</a></sup>. W społeczności muzułmańskiej miało wówczas funkcjonować wiele <i>mushafów</i> zebranych przez szanowanych towarzyszy Proroka, takich jak <a href="/w/index.php?title=Ubajj_Ibn_Kab&amp;action=edit&amp;redlink=1" class="new" title="Ubajj Ibn Kab (strona nie istnieje)">Ubajj Ibn Kab</a>, <a href="/w/index.php?title=Ibn_Masud&amp;action=edit&amp;redlink=1" class="new" title="Ibn Masud (strona nie istnieje)">Ibn Masud</a>, <a href="/w/index.php?title=Abu_Musa_al-Aszari&amp;action=edit&amp;redlink=1" class="new" title="Abu Musa al-Aszari (strona nie istnieje)">Abu Musa al-Aszari</a>, <a href="/w/index.php?title=Al-Mikdad_al-Aswad&amp;action=edit&amp;redlink=1" class="new" title="Al-Mikdad al-Aswad (strona nie istnieje)">Al-Mikdad al-Aswad</a>, <a href="/wiki/Ali_ibn_Abi_Talib" title="Ali ibn Abi Talib">Ali Ibn Abi Talib</a> i <a href="/w/index.php?title=Abd_Allah_Ibn_al-Abbas&amp;action=edit&amp;redlink=1" class="new" title="Abd Allah Ibn al-Abbas (strona nie istnieje)">Abd Allah Ibn al-Abbas</a>. Trzy pierwsze z nich uzyskały sławę autorytatywnych <a href="/wiki/Kodeks_(ksi%C4%85%C5%BCka)" title="Kodeks (książka)">kodeksów</a>, zaś ponieważ ich twórcy pochodzili z trzech miast (<i>amsar</i>): <a href="/wiki/Damaszek" title="Damaszek">Damaszku</a>, <a href="/wiki/Al-Kufa" title="Al-Kufa">Kufy</a> i <a href="/wiki/Basra" title="Basra">Basry</a> określano je jako kodeksy miast: <i>masahif al-amsar</i>. Brak jednak było jednej obowiązującej wersji tekstu i temu problemowi miała zaradzić powołana przez Usmana czteroosobowa komisja, na czele której stanął Zajd Ibn Sabit. W swojej pracy korzystała ona z tekstu <i>Koranu</i> przechowanego przez Hafsę. W sumie "Największym osiągnięciem kalifa Usmana było nie tyle opracowanie samego tekstu (czego zapewne dokonali uczeni), lecz uzyskanie zgody całej społeczności muzułmańskiej na opracowaną wcześniej wersję Koranu. Symbolicznie wyraża się to opowieścią (legendą?) o zniszczeniu (spaleniu) wcześniejszych wersji i o rozesłaniu tekstu koranicznego przez Usmana do czterech głównych miast imperium muzułmańskiego: Mekki, Damaszku, Kufy i Basry"<sup id="cite_ref-CITEREFDanecki199863_23-0" class="reference"><a href="#cite_note-CITEREFDanecki199863-23">[22]</a></sup>.
</p><p>Ogłoszenie obowiązującej wersji <i>Koranu</i> spotkało się jednak z oporem muzułmanów przywiązanych do innych wersji świętej księgi, które dotychczas funkcjonowały w obiegu. Szczególnie głośnym echem odbił się konflikt pomiędzy Usmanem a Ibn Masudem, który miał otwarcie odrzucić kalifacką postać objawionego tekstu i odmówić zniszczenia swojego <i>mushafu</i> oraz zaprzestania jego nauczania. Usmańska wersja <i>Koranu</i> nie mogła ujednolicić jego odczytania także z tego powodu, że była sporządzona we wczesnej formie pisma arabskiego, która miała postać <i>scriptio defectiva</i>, pozwalając jedynie na zapisanie spółgłosek, nie przedstawiając pełnej wokalizacji i nie posiadając znaków diakrytycznych na odróżnienie wszystkich liter. W tej sytuacji istniało wiele sposobów recytowania (<i><a href="/wiki/Qira%27at" title="Qira&#39;at">kira'at</a></i>) <i>Koranu</i> i czasami nawet nie można było stwierdzić, czy dany wariant należy zaliczyć do kanonicznej, usmańskiej wersji, czy też on od niej odbiega. Temu problemowi miało zaradzić stopniowe doskonalenie arabskiego pisma. Arabska tradycja przypisuje wprowadzenie znaków diakrytycznych pozwalających na odróżnienie wszystkich spółgłosek słynnemu <a href="/wiki/Umajjadzi" title="Umajjadzi">umajjadzkiemu</a> namiestnikowi <a href="/wiki/Irak" title="Irak">Iraku</a>, <a href="/wiki/Al-Had%C5%BCd%C5%BCad%C5%BC_ibn_Jusuf" title="Al-Hadżdżadż ibn Jusuf">Hadżdżadżowi Ibn Jusufowi</a> (zm. 714), choć zgodnie z inną jej wersją miał tego dokonać gramatyk <a href="/w/index.php?title=Chalil_Ahmad&amp;action=edit&amp;redlink=1" class="new" title="Chalil Ahmad (strona nie istnieje)">Chalil Ahmad</a> (zm. 791). Z kolei wprowadzenie oznaczeń samogłoskowych miało być dziełem legendarnego twórcy arabskiej gramatyki <a href="/w/index.php?title=Abu_al-Aswad_ad-Du%27ali&amp;action=edit&amp;redlink=1" class="new" title="Abu al-Aswad ad-Du&#39;ali (strona nie istnieje)">Abu al-Aswada ad-Du'ali</a> (zm. 688). To nowe <i>scriptio plena</i>, pozwalające w pełni oddać <a href="/wiki/Fonetyka" title="Fonetyka">fonetykę</a> języka arabskiego było wprowadzane powoli i szeroko przyjęło się na początku X wieku<sup id="cite_ref-24" class="reference"><a href="#cite_note-24">[23]</a></sup><sup id="cite_ref-CITEREFDanecki199864,_69_-_70_25-0" class="reference"><a href="#cite_note-CITEREFDanecki199864,_69_-_70-25">[24]</a></sup>.
</p><p>Z chwilą kiedy możliwe stało się ustalenie pełnej wokalizacji koranicznego tekstu rozpoczęła się eliminacja kolejnych stylów recytacji. Centralną postacią w "najważniejszej koranicznej reformie od czasów Usmana" był <a href="/w/index.php?title=Ibn_Mud%C5%BCahid&amp;action=edit&amp;redlink=1" class="new" title="Ibn Mudżahid (strona nie istnieje)">Ibn Mudżahid</a> (zm. 936), który "w przypływie geniuszu wybrał siedmiu powszechnie znanych nauczycieli <i>Koranu</i> z VIII stulecia i ogłosił że ich odczytania wszystkie posiadają boski autorytet, którego brakuje innym. Powołał się on przy tym na popularny <a href="/wiki/Hadis" title="Hadis">hadis</a> w którym Prorok mówi że <i>Koran</i> został mu objawiony w «siedmiu literach» (<i>sabat ahruf</i>)"<sup id="cite_ref-26" class="reference"><a href="#cite_note-26">[25]</a></sup>. Sens tego wyrażenia w tym hadisie jest niejasny, Ibn Mudżahid zinterpretował go jednak jako "siedem recytacji/lekcji". Idea Ibn Mudżahida szybko została zaakceptowana przez <a href="/wiki/Abbasydzi" title="Abbasydzi">abbasydzkich</a> <a href="/wiki/Wezyr" title="Wezyr">wezyrów</a> <a href="/wiki/Ibn_Mukla" title="Ibn Mukla">Ibn Muklę</a> i <a href="/w/index.php?title=Ali_Ibn_Isa&amp;action=edit&amp;redlink=1" class="new" title="Ali Ibn Isa (strona nie istnieje)">Alego Ibn Isę</a>, zaś nowy sposób zapisu <i>Koranu</i> pozwalał władzom na większy nacisk na uniformizację. Już w roku 934 <a href="/wiki/Bagdad" title="Bagdad">bagdadzki</a> gramatyk i tradycjonista <a href="/w/index.php?title=Ibn_Miksam&amp;action=edit&amp;redlink=1" class="new" title="Ibn Miksam (strona nie istnieje)">Ibn Miksam</a> został zmuszony do odwołania swoich poglądów, zgodnie z którymi spółgłoskowy tekst <i>Koranu</i> może być recytowany w każdy sposób zgodny z gramatyką. Zaś w następnym roku inny recytator <i>Koranu</i>, <a href="/w/index.php?title=Ibn_Szanabuz&amp;action=edit&amp;redlink=1" class="new" title="Ibn Szanabuz (strona nie istnieje)">Ibn Szanabuz</a>, który w ramach publicznego kultu posługiwał się wersjami Ibn Masuda, Ubajja i innych został podobnie zmuszony do zaprzeczenia dopuszczalności ich używania i wychłostany<sup id="cite_ref-27" class="reference"><a href="#cite_note-27">[26]</a></sup><sup id="cite_ref-CITEREFMcAuliffe200650_28-0" class="reference"><a href="#cite_note-CITEREFMcAuliffe200650-28">[27]</a></sup>. Później liczbę dopuszczalnych sposobów recytacji powiększono do dziesięciu, a następnie czternastu. Należy tutaj zauważyć, że podczas gdy dla takiego zachodniego orientalisty jak <a href="/wiki/Ignaz_Goldziher" title="Ignaz Goldziher">Ignaz Goldziher</a> istnienie wielu lekcji <i>Koranu</i> jest dowodem na rzecz późnego ustalenia jego tekstu, to dla muzułmanów wręcz przeciwnie, jest to dowód na istnienie nieprzerwanej ustnej tradycji przekazywania koranicznego tekstu, która ostatecznie wywodzi się od Mahometa i jego towarzyszy<sup id="cite_ref-CITEREFDanecki199873_-_74_29-0" class="reference"><a href="#cite_note-CITEREFDanecki199873_-_74-29">[28]</a></sup>.
</p><p>Wraz z ostatecznym ustaleniem dopuszczalnych wariantów lekcji <i>Koranu</i> zmieniło się także podejście muzułmańskiej tradycji do problemu powstania koranicznego tekstu. We wcześniejszych źródłach można znaleźć częste uwagi o niekompletności oraz niedoskonałości usmańskiej redakcji <i>Koranu</i>, która bywa przeciwstawiana szczególnie tekstowi Ibn Masuda. Jednakże już <a href="/wiki/Ibn_Hazm" title="Ibn Hazm">Ibn Hazm</a> (zm. 1064) podtrzymuje że to sam Bóg ostatecznie ustalił znany muzułmanom tekst <i>Koranu</i>, osobiście gromadząc go przed śmiercią Mahometa i ustalając porządek sur, po czym Dżibril miał dwukrotnie uczyć Proroka jak go recytować. Z kolei <a href="/w/index.php?title=Al-Baghawi&amp;action=edit&amp;redlink=1" class="new" title="Al-Baghawi (strona nie istnieje)">Al-Baghawi</a> (zm. 1117) twierdzi że <i>mushaf</i> Usmana to ostateczna recytacja <i>Koranu</i> dokonana w obecności Mahometa przed jego śmiercią, przy czym miał być przy niej obecny Zajd Ibn Sabit. W ten sposób Al-Baghawi połączył ideę że tekst <i>Koranu</i> został ustalony już za życia Proroka z tradycją że został on zredagowany przez Zajda Ibn Sabita oraz ogłoszony przez Usmana, podczas gdy Ibn Hazm całkowicie zlekceważył proces późniejszej redakcji<sup id="cite_ref-CITEREFRippin2006169_-_171_30-0" class="reference"><a href="#cite_note-CITEREFRippin2006169_-_171-30">[29]</a></sup>. Ostatecznie w tradycji muzułmańskiej ustalił się pogląd, zgodnie z którym Mahomet nie pozostawił pełnego spisanego tekstu, lecz dzięki nieprzerwanej tradycji ustnej recytacji nic z objawienia nie zostało zagubione i już za panowania Abu Bakra dokonano zebrania pełnej wersji <i>Koranu</i>, która następnie za pośrednictwem Umara i Hafsy została przekazana Usmanowi<sup id="cite_ref-31" class="reference"><a href="#cite_note-31">[30]</a></sup>. Jednocześnie z biegiem czasu i rosnącym naciskiem na uniformizację coraz większa liczba sposobów recytacji wychodziła z praktycznego użycia. We współczesnym islamie w powszechnym użyciu są jedynie dwie lekcje <i>Koranu</i>. Jedna z nich to lekcja <a href="/w/index.php?title=Asim_Ibn_Abi_an-Nad%C5%BCd%C5%BCu&amp;action=edit&amp;redlink=1" class="new" title="Asim Ibn Abi an-Nadżdżu (strona nie istnieje)">Asima</a> (zm. 745) z <a href="/wiki/Al-Kufa" title="Al-Kufa">Kufy</a> w przekazie <a href="/w/index.php?title=Hafs_Ibn_Sulajman&amp;action=edit&amp;redlink=1" class="new" title="Hafs Ibn Sulajman (strona nie istnieje)">Hafsa</a> (zm. 796) (określa się ją zwrotem <i>Hafs an Asim</i>), która stała się podstawą standardowej <a href="/wiki/Egipt" title="Egipt">egipskiej</a> edycji <i>Koranu</i> wydanej z oficjalną sankcją po raz pierwszy w roku 1923. To wydanie obecnie uchodzi za najlepszą dostępną wersję <i>Koranu</i>. Druga szeroko używana lekcja pochodzi od <a href="/w/index.php?title=Nafi_Ibn_Abd_ar-Rahman&amp;action=edit&amp;redlink=1" class="new" title="Nafi Ibn Abd ar-Rahman (strona nie istnieje)">Nafiego</a> (zm. 785) z <a href="/wiki/Medyna_(Arabia_Saudyjska)" title="Medyna (Arabia Saudyjska)">Medyny</a> i została przekazana przez <a href="/w/index.php?title=Warsz_Ibn_Usman&amp;action=edit&amp;redlink=1" class="new" title="Warsz Ibn Usman (strona nie istnieje)">Warsza</a> (zm. 812) (stąd jest to <i>Warsz an Nafi</i>), zaś jest ona rozpowszechniona w innych częściach <a href="/wiki/Afryka" title="Afryka">Afryki</a> poza Egiptem<sup id="cite_ref-CITEREFMcAuliffe200652_32-0" class="reference"><a href="#cite_note-CITEREFMcAuliffe200652-32">[31]</a></sup><sup id="cite_ref-CITEREFDanecki199873_33-0" class="reference"><a href="#cite_note-CITEREFDanecki199873-33">[32]</a></sup><sup id="cite_ref-34" class="reference"><a href="#cite_note-34">[33]</a></sup>.
</p><p>Ślady pewnej opozycji wobec obowiązującej wersji <i>Koranu</i> przechowały się jedynie wśród <a href="/wiki/Szyizm" title="Szyizm">szyitów</a>. Szczególnie wcześni <a href="/wiki/Imamici" class="mw-redirect" title="Imamici">imamici</a> krytykowali koraniczny tekst, twierdząc że jego redaktorzy dopuścili się fałszerstwa (<i>tahrif</i>) zarówno przez pewne opuszczenia (w szczególności fragmentów wskazujących na szyitów) jak i dodatki. Te oskarżenia mają jednak charakter bardzo ogólny i nie wskazują żadnego konkretnego fragmentu, który miałby być przykładem fałszerstwa. Począwszy od X wieku poglądy imamitów w tej kwestii stają się bardziej umiarkowane, co wyraża się przede wszystkim w twierdzeniu, że tekst <i>Koranu</i> nie zawiera żadnych zafałszowań objawienia Mahometa, chociaż nie przekazuje go w całości. Pomimo to do dnia dzisiejszego pojawiają się szyiccy uczeni, którzy starają się wykazać fałszerstwa w przyjętym przez <a href="/wiki/Sunnizm" title="Sunnizm">sunnitów</a> tekście <i>Koranu</i>. Jedną z najbardziej radykalnych prac tego rodzaju napisał znany imamicki uczony <a href="/w/index.php?title=Hosejn_Taghi_Nuri_Tabarsi&amp;action=edit&amp;redlink=1" class="new" title="Hosejn Taghi Nuri Tabarsi (strona nie istnieje)">Hosejn Taghi Nuri Tabarsi</a> (zm. 1902), jednak jego poglądy w tej materii spotkały się z krytyką nawet jego współwyznawców. Oskarżenia o <i>tahrif</i> nadal są drażliwą kwestią w stosunkach pomiędzy szyitami i sunnitami, tak że "właściwie nie ma żadnej nowej książki poświęconej naukom koranicznym, która nie zawierałaby długiego rozdziału poświęconego <i>tahrif</i>"<sup id="cite_ref-35" class="reference"><a href="#cite_note-35">[34]</a></sup>.
</p>

<!-- "Koran" by Wikipedia (PL) is licensed under CC-BY-SA 2.0 (https://creativecommons.org/licenses/by-sa/2.0/) -->
