<p>Het <b>Cape Canaveral Space Force Station</b> (CCSFS) is een <a href="/wiki/Ruimtehaven" class="mw-redirect" title="Ruimtehaven">ruimtehaven</a> en vliegveld van het Amerikaanse <a href="/wiki/Ministerie_van_Defensie_(Verenigde_Staten)" class="mw-redirect" title="Ministerie van Defensie (Verenigde Staten)">Ministerie van Defensie</a>. Tot 9 december 2020 droeg de lanceerbasis de naam <b>Cape Canaveral Air Force Station</b> (CCAFS).<sup id="cite_ref-1" class="reference"><a href="#cite_note-1">&#91;1&#93;</a></sup><sup id="cite_ref-2" class="reference"><a href="#cite_note-2">&#91;2&#93;</a></sup> De hernoeming moest in maart 2020 plaatsvinden, maar werd wegens de <a href="/wiki/Coronacrisis" class="mw-redirect" title="Coronacrisis">coronacrisis</a> pas later dat jaar doorgevoerd. De hernoeming vond plaats nadat alle aan ruimtevaart gerelateerde onderdelen van de <a href="/wiki/USAF" class="mw-redirect" title="USAF">Amerikaanse luchtmacht</a> eind 2019 in de <a href="/wiki/US_Space_Force" class="mw-redirect" title="US Space Force">US Space Force</a> werden ondergebracht. De basis bevindt zich op <a href="/wiki/Cape_Canaveral_(kaap)" title="Cape Canaveral (kaap)">Cape Canaveral</a>, een schiereiland en kaap dat deel uitmaakt van de barrière-eilanden aan de oostkust van de staat <a href="/wiki/Florida_(staat)" title="Florida (staat)">Florida</a> en staat onder controle van de <a href="/w/index.php?title=45th_Space_Wing&amp;action=edit&amp;redlink=1" class="new" title="45th Space Wing (de pagina bestaat niet)">45th Space Wing</a> (45 SW), een organisatie van United States Space Force (voor 20 december 2019 <a href="/wiki/Air_Force_Space_Command" class="mw-redirect" title="Air Force Space Command">Air Force Space Command</a> (AFSPC) met het hoofdkwartier op <a href="/w/index.php?title=Patrick_Space_Force_Base&amp;action=edit&amp;redlink=1" class="new" title="Patrick Space Force Base (de pagina bestaat niet)">Patrick Space Force Base</a> dat enkele tientallen kilometers ten zuiden van het CCSFS ligt.
</p>
<div id="toc" class="toc" role="navigation" aria-labelledby="mw-toc-heading"><input type="checkbox" role="button" id="toctogglecheckbox" class="toctogglecheckbox" style="display:none" /><div class="toctitle" lang="nl" dir="ltr"><h2 id="mw-toc-heading">Inhoud</h2><span class="toctogglespan"><label class="toctogglelabel" for="toctogglecheckbox"></label></span></div>
	<ul>
		<li class="toclevel-1 tocsection-1"><a href="#Geschiedenis"><span class="tocnumber">1</span> <span class="toctext">Geschiedenis</span></a></li>
		<li class="toclevel-1 tocsection-2"><a href="#Huidig_gebruik"><span class="tocnumber">2</span> <span class="toctext">Huidig gebruik</span></a></li>
		<li class="toclevel-1 tocsection-3"><a href="#Zie_ook"><span class="tocnumber">3</span> <span class="toctext">Zie ook</span></a></li>
		<li class="toclevel-1 tocsection-4"><a href="#Externe_links"><span class="tocnumber">4</span> <span class="toctext">Externe links</span></a></li>
	</ul>
</div>

<h2><span class="mw-headline" id="Geschiedenis">Geschiedenis</span><span class="mw-editsection"><span class="mw-editsection-bracket">[</span><a href="/w/index.php?title=Cape_Canaveral_Space_Force_Station&amp;veaction=edit&amp;section=1" class="mw-editsection-visualeditor" title="Bewerk dit kopje: Geschiedenis">bewerken</a><span class="mw-editsection-divider"> | </span><a href="/w/index.php?title=Cape_Canaveral_Space_Force_Station&amp;action=edit&amp;section=1" title="Bewerk dit kopje: Geschiedenis">brontekst bewerken</a><span class="mw-editsection-bracket">]</span></span></h2>
<div class="thumb tleft"><div class="thumbinner" style="width:262px;"><a href="/wiki/Bestand:Bumper8_launch-GPN-2000-000613.jpg" class="image"><img alt="" src="//upload.wikimedia.org/wikipedia/commons/thumb/f/fb/Bumper8_launch-GPN-2000-000613.jpg/260px-Bumper8_launch-GPN-2000-000613.jpg" decoding="async" width="260" height="200" class="thumbimage" srcset="//upload.wikimedia.org/wikipedia/commons/thumb/f/fb/Bumper8_launch-GPN-2000-000613.jpg/390px-Bumper8_launch-GPN-2000-000613.jpg 1.5x, //upload.wikimedia.org/wikipedia/commons/thumb/f/fb/Bumper8_launch-GPN-2000-000613.jpg/520px-Bumper8_launch-GPN-2000-000613.jpg 2x" data-file-width="3000" data-file-height="2310" /></a>  <div class="thumbcaption"><div class="magnify"><a href="/wiki/Bestand:Bumper8_launch-GPN-2000-000613.jpg" class="internal" title="Vergroten"></a></div>De <a href="/w/index.php?title=Bumper_(raket)&amp;action=edit&amp;redlink=1" class="new" title="Bumper (raket) (de pagina bestaat niet)">Bumper V-2</a> was de eerste raket gelanceerd op Cape Canaveral, de lancering vond plaats op <a href="/wiki/24_juli" title="24 juli">24 juli</a> <a href="/wiki/1950" title="1950">1950</a> vanaf Lanceercomplex 3. (NASA)</div></div></div>
<p>Na de tweede Wereldoorlog richtte Amerikaanse luchtmacht een testterrein voor raketten in bij Whitesands in New Mexico. Toen in 1947 een Bumper V2-raket de verkeerde kant op vloog en na over Texas te zijn gevlogen in buurland Mexico op een begraafplaats neerstortte, werd duidelijk dat er een veiliger lanceerplaats gezocht moest worden. De USAF wilde een lanceerplaats aan de oostkust en een aan de westkust zodat raketten na de lancering boven zee en niet boven bewoond gebied zouden vliegen en/of neerstorten. Aan de oostkust viel de keuze op het waddeneiland rond Cape Canaveral in Florida.
</p><p>Het CCAFS-gebied wordt sinds 1949 gebruikt door de Amerikaanse overheid. In dat jaar richtte president <a href="/wiki/Harry_S._Truman" title="Harry S. Truman">Harry S. Truman</a> de Joint Long Range Proving Grounds op bij Cape Canaveral voor het uittesten van raketten. De locatie was een van de meest geschikte testlocaties op het Amerikaanse vasteland. In 1951 richtte de Amerikaanse luchtmacht officieel een rakettestcentrum op bij Cape Canaveral.
</p><p>De eerste Amerikaanse <a href="/wiki/Suborbitale_ruimtevlucht" title="Suborbitale ruimtevlucht">Suborbitale ruimtevluchten</a> werden gelanceerd vanaf Cape Canaveral in 1956.<sup id="cite_ref-3" class="reference"><a href="#cite_note-3">&#91;3&#93;</a></sup> Nadat de <a href="/wiki/Sovjet-Unie" title="Sovjet-Unie">Sovjet-Unie</a> met succes de <a href="/wiki/Spoetnik_1" title="Spoetnik 1">Spoetnik 1</a> had gelanceerd, probeerden de Amerikanen hun eerste satelliet te lanceren vanaf Cape Canaveral. Dit gebeurde op <a href="/wiki/6_december" title="6 december">6 december</a> <a href="/wiki/1957" title="1957">1957</a>. De raket die de <a href="/wiki/Vanguard_TV3" title="Vanguard TV3">Vanguard TV3</a> droeg explodeerde echter voor hij goed en wel was opgestegen.
</p><p>Nadat <a href="/wiki/NASA" class="mw-redirect" title="NASA">NASA</a> werd opgericht in 1958 begon de luchtmacht raketten voor NASA te testen vanaf CCAFS. De <a href="/w/index.php?title=Redstone_(raket)&amp;action=edit&amp;redlink=1" class="new" title="Redstone (raket) (de pagina bestaat niet)">Redstone</a>, <a href="/wiki/Jupiter-C" title="Jupiter-C">Jupiter</a>, <a href="/wiki/MGM-31_Pershing" title="MGM-31 Pershing">Pershing</a>, <a href="/wiki/Polaris_(raket)" title="Polaris (raket)">Polaris</a>, <a href="/w/index.php?title=Thor_(raket)&amp;action=edit&amp;redlink=1" class="new" title="Thor (raket) (de pagina bestaat niet)">Thor</a>, <a href="/wiki/Atlas_(raket)" class="mw-redirect" title="Atlas (raket)">Atlas</a>, <a href="/w/index.php?title=Titan_(raket)&amp;action=edit&amp;redlink=1" class="new" title="Titan (raket) (de pagina bestaat niet)">Titan</a>, Saturnus I en <a href="/wiki/Saturnus_IB" title="Saturnus IB">Saturnus IB</a>, <a href="/wiki/LGM-30_Minuteman" title="LGM-30 Minuteman">Minuteman</a>-raketten werden allemaal getest vanaf CCAFS.
</p><p>Na de pioniersdagen van de ruimtevaart waarbij er bijna dagelijks (test)lanceringen plaatsvonden was het lange tijd zo dat hooguit 20 raketten (Titan, Atlas en Delta) per jaar werden gelanceerd vanaf het CCAFS. De meeste lanceerplaatsen lagen er vervallen bij. Door de snelle opkomst van commerciële ruimtevaart sinds 2010 heeft de 45SW zijn systemen aangepast om één lancering per 48 uur te kunnen verwezenlijken. Het tempo voor <i>Rapid Launch Support</i> later nog hoger. Rond de lanceringen van Amos-17 (per <a href="/wiki/Falcon_9" title="Falcon 9">Falcon 9</a>) en AEHF 5 (per <a href="/wiki/Atlas_V" title="Atlas V">Atlas V</a>) begin Augustus 2019 werden voor het eerst twee lanceringen kort op elkaar gepland. Er zat minder dan 35 uur tussen beide lanceringen. Vanwege de veranderde lanceermarkt worden ook oude lanceercomplexen weer in gebruik genomen en aangepast voor moderne commerciële raketten van alle formaten.
</p><p>Lange tijd werden vanaf CCAFS alleen lanceringen in oostelijke richting (met de draairichting van de aarde mee) toegestaan. Lanceringen naar een baan die over de polen leidt (polar orbit) of tegen de draairichting van de aarde in werden meestal vanaf <a href="/wiki/Vandenberg_Air_Force_Base" title="Vandenberg Air Force Base">Vandenberg Air Force Base</a> in Californië uitgevoerd. Op 31 december 2017 opende de USAF echter een corridor naar het zuiden voor polar orbit<sup id="cite_ref-4" class="reference"><a href="#cite_note-4">&#91;4&#93;</a></sup>. Deze corridor ligt parallel langs de oostkust van Florida en buigt ter hoogte van Fort Lauderdale af naar het zuiden waardoor er na het verlaten van Cape Canaveral niet over Florida wordt gevlogen. De eerste lancering door die corridor was SpaceX-vlucht <i>Saocom 1B</i> die op 30 augustus 2020 plaatsvond.<sup id="cite_ref-5" class="reference"><a href="#cite_note-5">&#91;5&#93;</a></sup> Met de huidige generatie draagraketten zou het gevaar voor neerstorten in Cuba verwaarloosbaar zijn. Voorwaarde voor het gebruik van deze corridor is dat draagraketten een intern automatisch zelfvernietigingssysteem aan boord hebben. Raketten van <a href="/wiki/SpaceX" title="SpaceX">SpaceX</a> en <a href="/wiki/Northrop_Grumman_Space_Systems" title="Northrop Grumman Space Systems">Northrop Grumman Space Systems</a> zijn reeds met zo’n systeem uitgerust.
</p>
<h2><span class="mw-headline" id="Huidig_gebruik">Huidig gebruik</span><span class="mw-editsection"><span class="mw-editsection-bracket">[</span><a href="/w/index.php?title=Cape_Canaveral_Space_Force_Station&amp;veaction=edit&amp;section=2" class="mw-editsection-visualeditor" title="Bewerk dit kopje: Huidig gebruik">bewerken</a><span class="mw-editsection-divider"> | </span><a href="/w/index.php?title=Cape_Canaveral_Space_Force_Station&amp;action=edit&amp;section=2" title="Bewerk dit kopje: Huidig gebruik">brontekst bewerken</a><span class="mw-editsection-bracket">]</span></span></h2>
<p>Vanaf lanceercomplexen ten zuiden van de kaap wordt sinds de sluiting van <a href="/wiki/SLC-17" class="mw-redirect" title="SLC-17">Lanceercomplex 17</a> in 2011 niet meer gelanceerd ten behoeve van de daar dichtbijgelegen industriezone. Nabij LC-17 is al sinds 1966 het <i>Air Force Space and Missile Museum</i> gevestigd op de voormalige lanceercomplexen <a href="/w/index.php?title=LC-5&amp;action=edit&amp;redlink=1" class="new" title="LC-5 (de pagina bestaat niet)">LC-5</a> en LC-26.
</p><p>De lanceercomplexen <a href="/wiki/Cape_Canaveral_Air_Force_Station_Lanceercomplex_37" class="mw-redirect" title="Cape Canaveral Air Force Station Lanceercomplex 37">SLC-37</a> en <a href="/wiki/Cape_Canaveral_Air_Force_Station_Lanceercomplex_41" class="mw-redirect" title="Cape Canaveral Air Force Station Lanceercomplex 41">SLC-41</a> zijn nu aangepast voor het lanceren van <a href="/wiki/EELV" class="mw-redirect" title="EELV">EELV</a>'s <a href="/wiki/Delta_IV" title="Delta IV">Delta IV</a> en <a href="/wiki/Atlas_V" title="Atlas V">Atlas V</a>-raketten van <a href="/wiki/United_Launch_Alliance" title="United Launch Alliance">United Launch Alliance</a>. Vanaf SLC-41 zullen vanaf 2021 ook bemande vluchten van de <a href="/wiki/Boeing_Starliner" title="Boeing Starliner">Boeing Starliner</a> plaatsvinden en vanaf 2021 zal de nieuwe <a href="/wiki/Vulcan_(raket)" title="Vulcan (raket)">Vulcan-draagraket</a> er als opvolger van de Atlas V gelanceerd worden. <a href="/wiki/Cape_Canaveral_Air_Force_Station_Lanceercomplex_40" class="mw-redirect" title="Cape Canaveral Air Force Station Lanceercomplex 40">SLC-40</a> wordt gebruikt voor de <a href="/wiki/Falcon_9" title="Falcon 9">Falcon 9</a> van <a href="/wiki/SpaceX" title="SpaceX">SpaceX</a>. Lanceercomplex 13 is omgebouwd tot landingscomplex met twee landingsplaatsen voor SpaceX' Falcon 9 en <a href="/wiki/Falcon_Heavy" title="Falcon Heavy">Falcon Heavy</a> boosters en heet sinds <a href="/wiki/Cape_Canaveral_Air_Force_Station_Landing_Zones_1_en_2" class="mw-redirect" title="Cape Canaveral Air Force Station Landing Zones 1 en 2">Landing zone 1 en 2</a>. De eerste raketlanding daar vond plaats op 21 december 2015. <a href="/wiki/Spaceport_Florida_Lanceercomplex_36" title="Spaceport Florida Lanceercomplex 36">LC-36</a> is verhuurd aan Space Florida die het sinds 2015 aan <a href="/wiki/Blue_Origin" title="Blue Origin">Blue Origin</a> onderverhuurt. De <a href="/wiki/New_Glenn" title="New Glenn">New Glenn</a> zal door Blue Origin gelanceerd worden vanaf LC-36B. Op LC-36A wordt een testopstelling voor rakettrappen van de New Glenn gebouwd en het nabijgelegen <a href="/wiki/Cape_Canaveral_Air_Force_Station_Lanceercomplex_11" title="Cape Canaveral Air Force Station Lanceercomplex 11">LC-11</a> zal een testopstelling voor losse raketmotoren van Blue Origin verrijzen. Space Florida is het ruimtevaartagentschap van de staat Florida dat zich toelegt op het versterken van Florida's "Space Coast" door commercieel gebruik van de gebieden en faciliteiten rond Cape Canaveral mogelijk te maken.
	Ook <a href="/wiki/Spaceport_Florida_Lanceercomplex_46" title="Spaceport Florida Lanceercomplex 46">SLC-46</a> wordt verhuurd aan Space Florida. Vanaf SLC-46 zullen onder andere Minotaur IV raketten van <a href="/wiki/Orbital_ATK" class="mw-redirect" title="Orbital ATK">Orbital ATK</a>, de Vector R en de Vector H van <a href="/wiki/Vector_Space_Systems" class="mw-redirect" title="Vector Space Systems">Vector Space Systems</a> worden gelanceerd. Hoewel de <a href="/wiki/Minotaur_(raketfamilie)" title="Minotaur (raketfamilie)">Minotaurs</a> ook vanaf de <a href="/wiki/Mid-Atlantic_Regional_Spaceport" title="Mid-Atlantic Regional Spaceport">Mid-Atlantic Regional Spaceport</a> worden gelanceerd heeft SLC-46 als voordeel dat het dichter bij de evenaar ligt en daardoor meer impuls van de aarde meegeeft. Ook heeft NASA in 2019 de "in flight launch abort test" van <a href="/wiki/Orion_(ruimteschip)" title="Orion (ruimteschip)">Orion</a> daarvandaan gelanceerd. SLC-17 en SLC-18 worden sinds 2016 verhuurd aan <a href="/wiki/NewSpace" title="NewSpace">NewSpace</a>-bedrijf <a href="/wiki/Moon_Express" title="Moon Express">Moon Express</a> voor het testen van hun maanlanders<sup id="cite_ref-6" class="reference"><a href="#cite_note-6">&#91;6&#93;</a></sup>.
	<a href="/wiki/Cape_Canaveral_Air_Force_Station_Lanceercomplex_16" class="mw-redirect" title="Cape Canaveral Air Force Station Lanceercomplex 16">LC-16</a> wordt sinds januari 2019 verhuurd aan <a href="/wiki/Relativity_Space" title="Relativity Space">Relativity Space</a> dat het gaat verbouwen om er hun nog te ontwikkelen<sup id="cite_ref-7" class="reference"><a href="#cite_note-7">&#91;7&#93;</a></sup>. Terran-1 raketten te lanceren. In februari 2019 werd ook een huurcontract afgesloten tussen Space Florida en <a href="/wiki/Firefly_Aerospace" title="Firefly Aerospace">Firefly Aerospace</a> dat <a href="/wiki/Cape_Canaveral_Air_Force_Station_Lanceercomplex_20" class="mw-redirect" title="Cape Canaveral Air Force Station Lanceercomplex 20">SLC-20</a> in gebruik neemt en aanpast om er hun Alpha-en-Beta-raketten te lanceren.
	In de lanceersilo van voormalige lanceercomplex 31b vanwaar vroeger ballistische raketten van het type Minuteman werden gelanceerd liggen sinds 1986 de restanten van de verongelukte space shuttle Challenger opgeslagen. In 2015 werd de silo geopend om er enkele brokstukken uit te halen voor een permanente tentoonstelling van het <a href="/wiki/National_Air_and_Space_Museum" title="National Air and Space Museum">Smithsonian</a>.
	De start-en-landingsbaan wordt onder andere gebruikt voor de Stargazer, een <a href="/wiki/Lockheed_L-1011_TriStar" title="Lockheed L-1011 TriStar">Lockheed L1011</a>-vliegtuig dat Northrop Grumman gebruikt om Pegasus-raketten vanuit de lucht te lanceren.
</p>

<!-- "Cape Canaveral Space Force Station" by Wikipedia (NL) is licensed under CC-BY-SA 2.0 (https://creativecommons.org/licenses/by-sa/2.0/) -->

