<p>Immediatamente dopo la conclusione della serie, Shinji si posizionò secondo fra i personaggi maschili più popolari del momento in un sondaggio condotto nel 1996 dalla rivista giapponese <i><a href="/wiki/Animage" title="Animage">Animage</a></i>, con soli duecento voti di scarto rispetto al personaggio più popolare, <a href="/wiki/Duo_Maxwell" title="Duo Maxwell">Duo Maxwell</a> di <i><a href="/wiki/Gundam_Wing" title="Gundam Wing">Gundam Wing</a></i><sup id="cite_ref-138" class="reference"><a href="#cite_note-138">&#91;138&#93;</a></sup>. Nelle classifiche dei due anni successivi riuscì invece a salire al primo posto. Nel sondaggio del 1997 ottenne circa 1&#160;200 voti, più del doppio rispetto al secondo personaggio in classifica<sup id="cite_ref-139" class="reference"><a href="#cite_note-139">&#91;139&#93;</a></sup><sup id="cite_ref-140" class="reference"><a href="#cite_note-140">&#91;140&#93;</a></sup>. Nel 2002 l'emittente televisiva <a href="/wiki/TV_Asahi" title="TV Asahi">TV Asahi</a> lo inserì al 77º posto tra i personaggi più popolari della storia dell'animazione giapponese<sup id="cite_ref-141" class="reference"><a href="#cite_note-141">&#91;141&#93;</a></sup> e al 25º in una classifica simile del 2007 limitata agli eroi di sesso maschile<sup id="cite_ref-142" class="reference"><a href="#cite_note-142">&#91;142&#93;</a></sup>. Un analogo risultato si registrò in occasione di un'indagine del 2014 rivolta agli stranieri residenti in Giappone; alla domanda «A quale personaggio aspiri a somigliare?», gli intervistati diedero una grande varietà di risposte, fra le più gettonate delle quali «Shinji Ikari» conquistò il settimo posto<sup id="cite_ref-143" class="reference"><a href="#cite_note-143">&#91;143&#93;</a></sup>.
</p><p>Anche la rivista specializzata <i><a href="/wiki/Newtype_(rivista)" title="Newtype (rivista)">Newtype</a></i> ebbe modo di sottolineare la grande popolarità del personaggio. Nelle classifiche mensili sui personaggi animati più apprezzati del momento dai lettori del periodico, Shinji riuscì a conquistare in diverse occasioni le prime posizioni. Nell'agosto e nel settembre 2009 emerse al terzo e al primo posto<sup id="cite_ref-144" class="reference"><a href="#cite_note-144">&#91;144&#93;</a></sup><sup id="cite_ref-145" class="reference"><a href="#cite_note-145">&#91;145&#93;</a></sup>. Nel mese di ottobre dello stesso anno riuscì a posizionarsi al terzo posto e a rimanere il personaggio maschile più popolare di <i>Neon Genesis Evangelion</i><sup id="cite_ref-146" class="reference"><a href="#cite_note-146">&#91;146&#93;</a></sup>. A marzo dell'anno seguente, <i>Newtype</i> lo elesse il personaggio maschile più popolare degli anni novanta<sup id="cite_ref-147" class="reference"><a href="#cite_note-147">&#91;147&#93;</a></sup>. Simili risultati si ebbero con il proponimento di sondaggi affini da parte della rivista <i>Animage</i>, nei quali Shinji emerse sesto nell'agosto 1996<sup id="cite_ref-148" class="reference"><a href="#cite_note-148">&#91;148&#93;</a></sup> e undicesimo a luglio 1998<sup id="cite_ref-149" class="reference"><a href="#cite_note-149">&#91;149&#93;</a></sup>. Nel 2012, l'emittente Fuji TV chiese a circa 14&#160;000 appassionati quale fosse il miglior eroe animato di sempre; nell'occasione, Shinji Ikari ottenne il ventesimo posto fra i personaggi più votati<sup id="cite_ref-150" class="reference"><a href="#cite_note-150">&#91;150&#93;</a></sup>. Nel 2016 figurò tredicesimo in un sondaggio condotto dal sito <a href="/wiki/Anime_News_Network" title="Anime News Network">Anime News Network</a> sui migliori piloti dell'animazione giapponese<sup id="cite_ref-151" class="reference"><a href="#cite_note-151">&#91;151&#93;</a></sup>.
</p>
<h3><span class="mw-headline" id="Critica">Critica</span><span class="mw-editsection"><span class="mw-editsection-bracket"> [</span><a href="/w/index.php?title=Shinji_Ikari&amp;veaction=edit&amp;section=9" class="mw-editsection-visualeditor" title="Modifica la sezione Critica">modifica</a><span class="mw-editsection-divider"> | </span><a href="/w/index.php?title=Shinji_Ikari&amp;action=edit&amp;section=9" title="Modifica la sezione Critica">modifica wikitesto</a><span class="mw-editsection-bracket">]</span></span></h3>
<div class="thumb tleft"><div class="thumbinner" style="width:202px;"><a href="/wiki/File:Shinji_Ikari_cosplay_with_plugsuit.jpg" class="image"><img alt="" src="//upload.wikimedia.org/wikipedia/commons/thumb/8/89/Shinji_Ikari_cosplay_with_plugsuit.jpg/200px-Shinji_Ikari_cosplay_with_plugsuit.jpg" width="200" height="257" class="thumbimage" srcset="//upload.wikimedia.org/wikipedia/commons/thumb/8/89/Shinji_Ikari_cosplay_with_plugsuit.jpg/300px-Shinji_Ikari_cosplay_with_plugsuit.jpg 1.5x, //upload.wikimedia.org/wikipedia/commons/thumb/8/89/Shinji_Ikari_cosplay_with_plugsuit.jpg/400px-Shinji_Ikari_cosplay_with_plugsuit.jpg 2x" data-file-width="996" data-file-height="1280" /></a>  <div class="thumbcaption"><div class="magnify"><a href="/wiki/File:Shinji_Ikari_cosplay_with_plugsuit.jpg" class="internal" title="Ingrandisci"></a></div>Un <i>cosplayer</i> di Shinji Ikari in <i><a href="/wiki/Terminologia_di_Neon_Genesis_Evangelion#Plugsuit" class="mw-redirect" title="Terminologia di Neon Genesis Evangelion">plugsuit</a></i></div></div></div>
<p>Il personaggio di Shinji Ikari ha suscitato pareri molto contrastanti e ha diviso in due la critica. I detrattori ne hanno criticato la costante insicurezza e la totale assenza di tempra e risolutezza<sup id="cite_ref-152" class="reference"><a href="#cite_note-152">&#91;152&#93;</a></sup><sup id="cite_ref-153" class="reference"><a href="#cite_note-153">&#91;153&#93;</a></sup>. Ad esempio, Raphael See di T.H.E.M. Anime Reviews, parlando della caratterizzazione dei personaggi di <i>Evangelion</i>, trovata da lui «un po' cliché, o più semplicemente irritante», ha sottolineato l'atteggiamento pessimista di Shinji, «sempre giù di morale» e propenso a «piangersi addosso»<sup id="cite_ref-154" class="reference"><a href="#cite_note-154">&#91;154&#93;</a></sup>. Secondo il sito Japanator.com Shinji è un pilota mediocre e smidollato<sup id="cite_ref-155" class="reference"><a href="#cite_note-155">&#91;155&#93;</a></sup>. Nell'esaminare le differenze tra la pellicola <i><a href="/wiki/Evangelion:_2.0_You_Can_(Not)_Advance" title="Evangelion: 2.0 You Can (Not) Advance">Evangelion: 2.0 You Can (Not) Advance</a></i> e la serie animata originale, myReviewer.com ha scritto: «Per sollievo di molti, Shinji non è così piagnucolone [come nella serie], e dimostra di avere una spina dorsale in più di un'occasione durante il film»<sup id="cite_ref-myreviewer_100-1" class="reference"><a href="#cite_note-myreviewer-100">&#91;100&#93;</a></sup>. Altrettanti sono stati i critici che ne hanno elogiato la caratterizzazione e il realismo; fra questi, la scrittrice statunitense Susan J. Napier, secondo la quale Shinji potrebbe essere eletto «il personaggio maschile con la psicologia più complessa mai creata»<sup id="cite_ref-156" class="reference"><a href="#cite_note-156">&#91;156&#93;</a></sup>. Sulla stessa linea di pensiero si è mostrato Chris Mackenzie, editore del sito web <a href="/wiki/IGN_(sito_web)" title="IGN (sito web)">IGN</a>, che lo ha inserito al 25º posto tra i migliori personaggi dell'animazione nipponica<sup id="cite_ref-157" class="reference"><a href="#cite_note-157">&#91;157&#93;</a></sup>. Per Nick Verboon di Unrealitymag.com Shinji «è uno dei personaggi più sfumati e popolari della storia dell'animazione giapponese», e malgrado il suo atteggiamento «frignone e da piagnucolone», dal suo punto di vista rappresenta «quella parte di noi che è incline a rinunciare e ad abbandonare le responsabilità personali»<sup id="cite_ref-158" class="reference"><a href="#cite_note-158">&#91;158&#93;</a></sup>. Jen Contino della rivista <i>Anime Invasion</i> ne ha elogiato la caratterizzazione e lo ha inserito in nona posizione fra i migliori personaggi animati di tutti i tempi<sup id="cite_ref-159" class="reference"><a href="#cite_note-159">&#91;159&#93;</a></sup>.
</p><p>Nel 2013, Lynzee Lam di Anime News Network lo ha inserito al primo posto fra i sette eroi più «piagnucoloni» della storia dell'animazione nipponica, apprezzandone però le motivazioni e il realismo psicologico<sup id="cite_ref-160" class="reference"><a href="#cite_note-160">&#91;160&#93;</a></sup>. Fa eco il suo collega Martin Theron, che, nella sua recensione sul film <i>Evangelion 1.0</i>, ne ha elogiato la verosimiglianza<sup id="cite_ref-161" class="reference"><a href="#cite_note-161">&#91;161&#93;</a></sup>. L'anno seguente, Ramsey Isler di IGN lo ha eletto miglior personaggio della storia dell'animazione giapponese, lodando l'originalità della sua caratterizzazione. Secondo il recensore, il personaggio suscita l'odio degli spettatori perché viene ingiustamente considerato «un fifone, spaventato, lamentoso, strisciante e senza speranza», critiche a cui ha risposto chiedendo: «Quale quattordicenne non lo sarebbe stato, dopo tutto quello che ha dovuto affrontare?». Isler ha concluso il suo commento dicendo: «Shinji è un personaggio che sfida gli spettatori, che non offre al pubblico un superficiale potere <i>fantasy</i> come ci si aspetterebbe da molti altri anime oltre <i>Evangelion</i>. Sì, è patetico, ma è proprio questo a renderlo bellissimo»<sup id="cite_ref-Isler_134-1" class="reference"><a href="#cite_note-Isler-134">&#91;134&#93;</a></sup>.
</p>
<h2><span class="mw-headline" id="Influenza_culturale_e_merchandising">Influenza culturale e merchandising</span><span class="mw-editsection"><span class="mw-editsection-bracket"> [</span><a href="/w/index.php?title=Shinji_Ikari&amp;veaction=edit&amp;section=10" class="mw-editsection-visualeditor" title="Modifica la sezione Influenza culturale e merchandising">modifica</a><span class="mw-editsection-divider"> | </span><a href="/w/index.php?title=Shinji_Ikari&amp;action=edit&amp;section=10" title="Modifica la sezione Influenza culturale e merchandising">modifica wikitesto</a><span class="mw-editsection-bracket">]</span></span></h2>
<div class="thumb tright"><div class="thumbinner" style="width:242px;"><a href="/wiki/File:Evangelion_Shinji_Ikari_taxi.jpg" class="image"><img alt="" src="//upload.wikimedia.org/wikipedia/commons/thumb/b/b3/Evangelion_Shinji_Ikari_taxi.jpg/240px-Evangelion_Shinji_Ikari_taxi.jpg" width="240" height="161" class="thumbimage" srcset="//upload.wikimedia.org/wikipedia/commons/thumb/b/b3/Evangelion_Shinji_Ikari_taxi.jpg/360px-Evangelion_Shinji_Ikari_taxi.jpg 1.5x, //upload.wikimedia.org/wikipedia/commons/thumb/b/b3/Evangelion_Shinji_Ikari_taxi.jpg/480px-Evangelion_Shinji_Ikari_taxi.jpg 2x" data-file-width="3872" data-file-height="2592" /></a>  <div class="thumbcaption"><div class="magnify"><a href="/wiki/File:Evangelion_Shinji_Ikari_taxi.jpg" class="internal" title="Ingrandisci"></a></div>Un taxi con la livrea decorata con l'immagine di Shinji</div></div></div>
<p>Nel corso degli anni sono stati prodotti diversi articoli di <a href="/wiki/Merchandising" title="Merchandising">merchandising</a> ispirati al personaggio di Shinji, come magliette, biancheria intima<sup id="cite_ref-162" class="reference"><a href="#cite_note-162">&#91;162&#93;</a></sup>, <i><a href="/wiki/Action_figure" title="Action figure">action figure</a></i><sup id="cite_ref-163" class="reference"><a href="#cite_note-163">&#91;163&#93;</a></sup>, vari modellini collezionabili<sup id="cite_ref-164" class="reference"><a href="#cite_note-164">&#91;164&#93;</a></sup>, gioielli<sup id="cite_ref-165" class="reference"><a href="#cite_note-165">&#91;165&#93;</a></sup>, occhiali<sup id="cite_ref-166" class="reference"><a href="#cite_note-166">&#91;166&#93;</a></sup>, riproduzioni dei suoi indumenti<sup id="cite_ref-167" class="reference"><a href="#cite_note-167">&#91;167&#93;</a></sup>, profumi<sup id="cite_ref-168" class="reference"><a href="#cite_note-168">&#91;168&#93;</a></sup>, bevande<sup id="cite_ref-169" class="reference"><a href="#cite_note-169">&#91;169&#93;</a></sup>, lettori <a href="/wiki/Sony" title="Sony">Sony</a><sup id="cite_ref-170" class="reference"><a href="#cite_note-170">&#91;170&#93;</a></sup> e un'intera linea di abbigliamento<sup id="cite_ref-171" class="reference"><a href="#cite_note-171">&#91;171&#93;</a></sup>. Shinji è stato usato anche per alcune campagne pubblicitarie della <a href="/wiki/Japanese_Racing_Association" title="Japanese Racing Association">Japanese Racing Association</a><sup id="cite_ref-172" class="reference"><a href="#cite_note-172">&#91;172&#93;</a></sup> e per sponsorizzare una società culinaria specializzata in zuppe di <a href="/wiki/Miso" title="Miso">miso</a> chiamate "Shijimi del <a href="/wiki/Lago_Shinji" title="Lago Shinji">lago Shinji</a>", dimostrandosi così popolare da aumentarne gli incassi e attrarre molti turisti all'omonimo lago soltanto per la bevanda<sup id="cite_ref-173" class="reference"><a href="#cite_note-173">&#91;173&#93;</a></sup><sup id="cite_ref-174" class="reference"><a href="#cite_note-174">&#91;174&#93;</a></sup>. Oltre che nei vari videogiochi tratti dalla serie animata originale, il personaggio è apparso in alcuni giochi distaccati dal franchise di <i>Evangelion</i>, come in <i><a href="/wiki/Monster_Strike" title="Monster Strike">Monster Strike</a></i><sup id="cite_ref-175" class="reference"><a href="#cite_note-175">&#91;175&#93;</a></sup>, <i><a href="/wiki/Super_Robot_Wars" title="Super Robot Wars">Super Robot Wars</a></i><sup id="cite_ref-176" class="reference"><a href="#cite_note-176">&#91;176&#93;</a></sup>, <i><a href="/wiki/Tales_of_Zestiria" title="Tales of Zestiria">Tales of Zestiria</a></i><sup id="cite_ref-177" class="reference"><a href="#cite_note-177">&#91;177&#93;</a></sup> e <i><a href="/wiki/Puzzle_%26_Dragons" title="Puzzle &amp; Dragons">Puzzle &amp; Dragons</a></i><sup id="cite_ref-178" class="reference"><a href="#cite_note-178">&#91;178&#93;</a></sup>, e in un episodio dell'anime <i><a href="/wiki/Shinkansen_henkei_robo_Shinkalion" title="Shinkansen henkei robo Shinkalion">Shinkansen henkei robo Shinkalion</a></i>, in cui pilota un treno trasformabile chiamato 500 Type Eva<sup id="cite_ref-179" class="reference"><a href="#cite_note-179">&#91;179&#93;</a></sup>.
</p><p>Ryo Ōyama, uno dei membri dello staff di <i><a href="/wiki/Guilty_Crown" title="Guilty Crown">Guilty Crown</a></i>, ha paragonato il protagonista della serie animata, Shū Ōma, a Shinji Ikari e al ruolo da lui rivestito in <i>Neon Genesis Evangelion</i>, in quanto «sono entrambi rinchiusi nel proprio mondo, e non ne escono fuori». Secondo Ōyama, Shū è una sorta di «rielaborazione» del personaggio, ma Shinji è «più passivo» rispetto a lui<sup id="cite_ref-180" class="reference"><a href="#cite_note-180">&#91;180&#93;</a></sup>. Analoghi commenti sono stati fatti dall'attore <a href="/wiki/Asa_Butterfield" title="Asa Butterfield">Asa Butterfield</a>, che lo ha paragonato al protagonista della pellicola <i><a href="/wiki/Ender%27s_Game_(film)" title="Ender&#39;s Game (film)">Ender's Game</a></i> da lui interpretato, Ender. Secondo Butterfield, entrambi i personaggi si «ritraggono dal mondo [esterno]», affrontano esperienze a loro nuove, e combattono contro nemici sconosciuti<sup id="cite_ref-181" class="reference"><a href="#cite_note-181">&#91;181&#93;</a></sup>. Anche Lain Iwakura, protagonista femminile della serie <i><a href="/wiki/Serial_Experiments_Lain" title="Serial Experiments Lain">Serial Experiments Lain</a></i>, e <a href="/wiki/Simon_(Sfondamento_dei_cieli_Gurren_Lagann)" title="Simon (Sfondamento dei cieli Gurren Lagann)">Simon</a> di <i><a href="/wiki/Sfondamento_dei_cieli_Gurren_Lagann" title="Sfondamento dei cieli Gurren Lagann">Sfondamento dei cieli Gurren Lagann</a></i><sup id="cite_ref-182" class="reference"><a href="#cite_note-182">&#91;182&#93;</a></sup> hanno molte affinità con il personaggio di Shinji<sup id="cite_ref-183" class="reference"><a href="#cite_note-183">&#91;183&#93;</a></sup>. Il gruppo britannico <a href="/wiki/Fightstar" title="Fightstar">Fightstar</a> lo ha omaggiato intitolandogli un brano dell'album <i><a href="/wiki/One_Day_Son,_This_Will_All_Be_Yours" title="One Day Son, This Will All Be Yours">One Day Son, This Will All Be Yours</a></i><sup id="cite_ref-184" class="reference"><a href="#cite_note-184">&#91;184&#93;</a></sup>. <a href="/wiki/Jordan_Vogt-Roberts" title="Jordan Vogt-Roberts">Jordan Vogt-Roberts</a>, regista del film <i><a href="/wiki/Kong:_Skull_Island" title="Kong: Skull Island">Kong: Skull Island</a></i>, ha inserito un personaggio chiamato Gunpei Ikari nella pellicola prendendo spunto dal cognome di Shinji<sup id="cite_ref-185" class="reference"><a href="#cite_note-185">&#91;185&#93;</a></sup>.
</p>

<!-- "Shinji Ikari" by Wikipedia (IT) is licensed under CC-BY-SA 2.0 (https://creativecommons.org/licenses/by-sa/2.0/) -->
