<p>Le osservazioni più antiche del pianeta di cui si ha traccia storica sono riportate nelle tavole <a href="/wiki/MUL.APIN" title="MUL.APIN">MUL.APIN</a>, eseguite probabilmente da astronomi <a href="/wiki/Assiria" title="Assiria">assiri</a> intorno al XIV secolo a.C.<sup id="cite_ref-17" class="reference"><a href="#cite_note-17">&#91;13&#93;</a></sup>. Il nome utilizzato per designare Mercurio in questi testi, redatti in <a href="/wiki/Scrittura_cuneiforme" title="Scrittura cuneiforme">scrittura cuneiforme</a>, è trascritto come Udu. Idim. Gu\u<sub>4</sub>.Ud ("il pianeta saltellante")<sup id="cite_ref-18" class="reference"><a href="#cite_note-18">&#91;14&#93;</a></sup>. Le <a href="/wiki/Astronomia_babilonese" title="Astronomia babilonese">registrazioni babilonesi</a> risalgono al I millennio a.C. I <a href="/wiki/Civilt%C3%A0_babilonese" title="Civiltà babilonese">Babilonesi</a> chiamarono il pianeta Nabu (o Nebo), dio della scrittura e della saggezza nella <a href="/wiki/Mitologia_babilonese" title="Mitologia babilonese">loro mitologia</a><sup id="cite_ref-JHU_history_19-0" class="reference"><a href="#cite_note-JHU_history-19">&#91;15&#93;</a></sup>.
</p><p>Gli <a href="/wiki/Antico_Egitto" title="Antico Egitto">Egizi</a> e i <a href="/wiki/Antica_Grecia" title="Antica Grecia">Greci</a> assegnarono a Mercurio, come anche a Venere, due nomi: uno come stella del mattino, l'altro come stella della sera<sup id="cite_ref-Chap1_20-0" class="reference"><a href="#cite_note-Chap1-20">&#91;16&#93;</a></sup>. Per gli Egizi alle due apparizioni corrispondevano rispettivamente <a href="/wiki/Seth" title="Seth">Seth</a>, un dio nefasto che veniva scacciato dalla luce accecante del Sole nascente, e <a href="/wiki/Horus" title="Horus">Horus</a>, un dio benigno associato alla figura del faraone e dello Stato. Invece nella tradizione greca sono rintracciabili due coppie di nomi per Mercurio. La più antica, attestata nell'epoca di <a href="/wiki/Esiodo" title="Esiodo">Esiodo</a> (fine dell'VIII, inizio del VII secolo a.C.), consistette in Στίλβων (<i>Stilbon</i>, "il brillante"), come stella del mattino, e Ἑρμάων (<i>Hermaon</i>), come stella della sera<sup id="cite_ref-21" class="reference"><a href="#cite_note-21">&#91;17&#93;</a></sup>. Successivamente queste denominazioni furono sostituite rispettivamente da <i><a href="/wiki/Apollo" title="Apollo">Apollo</a></i> ed <i><a href="/wiki/Ermes" title="Ermes">Hermes</a></i><sup id="cite_ref-Chap1_20-1" class="reference"><a href="#cite_note-Chap1-20">&#91;16&#93;</a></sup>. Alcune fonti attribuiscono a <a href="/wiki/Pitagora" title="Pitagora">Pitagora</a> (intorno al 500 a.C.) la comprensione del fatto che si trattasse di un unico pianeta<sup id="cite_ref-22" class="reference"><a href="#cite_note-22">&#91;N 5&#93;</a></sup>, altre invece propendono per un periodo più tardo, intorno al 350 a.C.<sup id="cite_ref-Chap1_20-2" class="reference"><a href="#cite_note-Chap1-20">&#91;16&#93;</a></sup>. I <a href="/wiki/Civilt%C3%A0_romana" title="Civiltà romana">Romani</a> chiamarono il pianeta <a href="/wiki/Mercurio_(divinit%C3%A0)" title="Mercurio (divinità)">Mercurio</a> in onore del messaggero alato degli dei, il dio romano del commercio e dei viaggi <a href="/wiki/Corrispondenza_tra_divinit%C3%A0_greche_e_romane" title="Corrispondenza tra divinità greche e romane">corrispondente</a> al greco Hermes. Probabilmente il pianeta ricevette questi nomi a causa del suo rapido moto attraverso il cielo, più veloce di quello di tutti gli altri pianeti<sup id="cite_ref-inaf_6-1" class="reference"><a href="#cite_note-inaf-6">&#91;3&#93;</a></sup><sup id="cite_ref-23" class="reference"><a href="#cite_note-23">&#91;18&#93;</a></sup>.
</p><p><a href="/wiki/Claudio_Tolomeo" title="Claudio Tolomeo">Tolomeo</a> nel II secolo a.C. scrisse della possibilità che Mercurio transitasse davanti al Sole nelle <i>Ipotesi Planetarie</i>. Suggerì che nessun transito era stato fino ad allora osservato o a causa delle dimensioni del pianeta, troppo piccolo perché il fenomeno risultasse osservabile o perché l'evento era poco frequente<sup id="cite_ref-24" class="reference"><a href="#cite_note-24">&#91;19&#93;</a></sup>.
</p>
<div class="thumb tleft"><div class="thumbinner" style="width:222px;"><a href="/wiki/File:Shatir500.jpg" class="image"><img alt="" src="//upload.wikimedia.org/wikipedia/commons/thumb/9/95/Shatir500.jpg/220px-Shatir500.jpg" width="220" height="213" class="thumbimage" srcset="//upload.wikimedia.org/wikipedia/commons/thumb/9/95/Shatir500.jpg/330px-Shatir500.jpg 1.5x, //upload.wikimedia.org/wikipedia/commons/thumb/9/95/Shatir500.jpg/440px-Shatir500.jpg 2x" data-file-width="473" data-file-height="458" /></a>  <div class="thumbcaption"><div class="magnify"><a href="/wiki/File:Shatir500.jpg" class="internal" title="Ingrandisci"></a></div>Il modello di <a href="/wiki/Ibn_al-Shatir" title="Ibn al-Shatir">Ibn al-Shatir</a> per le apparizioni di Mercurio utilizza la moltiplicazione degli <a href="/wiki/Epiciclo_e_deferente" title="Epiciclo e deferente">epicicli</a> attraverso la <a href="/wiki/Coppia_di_Tusi" title="Coppia di Tusi">coppia di Tusi</a>, eliminando quindi l'eccentrico e l'<a href="/wiki/Equante" title="Equante">equante</a></div></div></div>
<p>Nell'<a href="/wiki/Storia_della_Cina" title="Storia della Cina">Antica Cina</a> Mercurio era conosciuto come <i>Chen Xing</i> (辰星), la Stella delle Ore. Era associato con il Nord e l'elemento dell'acqua nel <a href="/wiki/Wu_Xing" title="Wu Xing">Wu Xing</a><sup id="cite_ref-25" class="reference"><a href="#cite_note-25">&#91;20&#93;</a></sup>. Nelle moderne culture <a href="/wiki/Cina" title="Cina">cinese</a>, <a href="/wiki/Corea" title="Corea">coreana</a>, <a href="/wiki/Giappone" title="Giappone">giapponese</a> e <a href="/wiki/Vietnam" title="Vietnam">vietnamita</a> si è conservato il legame con il Wu Xing e il pianeta è chiamato "la stella dell'acqua" (水星)<sup id="cite_ref-26" class="reference"><a href="#cite_note-26">&#91;21&#93;</a></sup>.
</p><p>Nella <a href="/wiki/Mitologia_indiana" title="Mitologia indiana">mitologia indiana</a> Mercurio era identificato con il dio <a href="/w/index.php?title=Budha&amp;action=edit&amp;redlink=1" class="new" title="Budha (la pagina non esiste)">Budha</a>, che presiedeva il mercoledì<sup id="cite_ref-27" class="reference"><a href="#cite_note-27">&#91;22&#93;</a></sup>. Nella <a href="/wiki/Germani" title="Germani">mitologia germanica</a> e <a href="/wiki/Mitologia_norrena" title="Mitologia norrena">norrenna</a> il pianeta e il giorno erano dedicati al dio <a href="/wiki/Odino" title="Odino">Odino</a> (Woden in <a href="/wiki/Lingua_proto-germanica" title="Lingua proto-germanica">germanico</a>)<sup id="cite_ref-28" class="reference"><a href="#cite_note-28">&#91;23&#93;</a></sup>. I <a href="/wiki/Maya" title="Maya">Maya</a> potrebbero aver rappresentato il pianeta come un <a href="/wiki/Asio_otus" title="Asio otus">gufo</a> o forse come quattro gufi, due che ne esprimevano le caratteristiche mattutine e altri due per quelle serali, che recavano messaggi all'<a href="/wiki/Oltretomba" title="Oltretomba">oltretomba</a><sup id="cite_ref-29" class="reference"><a href="#cite_note-29">&#91;24&#93;</a></sup>.
</p><p>Nel <i><a href="/wiki/Surya_Siddhanta" title="Surya Siddhanta">Surya Siddhanta</a></i>, un trattato di astronomia indiano del <a href="/wiki/V_secolo" title="V secolo">V secolo</a>, è fornita una stima del diametro di Mercurio con un errore rispetto al valore oggi noto inferiore dell'1%. Tuttavia il calcolo era basato sull'inaccurata supposizione che il <a href="/wiki/Diametro_angolare" title="Diametro angolare">diametro angolare</a> del pianeta fosse di 3,0 <a href="/wiki/Primo_(geometria)" title="Primo (geometria)">arcominuti</a>.
</p><p>Nell'<a href="/wiki/Storia_dell%27astronomia#L.27astronomia_islamica" title="Storia dell&#39;astronomia">astronomia islamica medievale</a> l'astronomo <a href="/wiki/Al-Andalus" title="Al-Andalus">andaluso</a> <a href="/wiki/Al-Zarqali" title="Al-Zarqali">Al-Zarqali</a> nell'<a href="/wiki/XI_secolo" title="XI secolo">XI secolo</a> descrisse il deferente dell'orbita geocentrica di mercurio come un ovale; ciò non influenzò in seguito né le sue teorie, né i suoi calcoli astronomici<sup id="cite_ref-30" class="reference"><a href="#cite_note-30">&#91;25&#93;</a></sup><sup id="cite_ref-31" class="reference"><a href="#cite_note-31">&#91;26&#93;</a></sup>. Nel <a href="/wiki/XII_secolo" title="XII secolo">XII secolo</a> <a href="/wiki/Ibn_Bajja" title="Ibn Bajja">Ibn Bajja</a> osservò "due pianeti come macchie scure sulla faccia del Sole". Nel <a href="/wiki/XIII_secolo" title="XIII secolo">XIII secolo</a> <a href="/wiki/Qotb_al-Din_Shirazi" title="Qotb al-Din Shirazi">Qotb al-Din Shirazi</a> dell'<a href="/wiki/Osservatorio_di_Maragheh" title="Osservatorio di Maragheh">Osservatorio di Maragheh</a> suggerì che il suo predecessore potesse aver osservato il <a href="/wiki/Transito_di_Mercurio_dalla_Terra" title="Transito di Mercurio dalla Terra">transito di Mercurio</a> o <a href="/wiki/Transito_di_Venere" title="Transito di Venere">di Venere</a> sul disco solare<sup id="cite_ref-32" class="reference"><a href="#cite_note-32">&#91;27&#93;</a></sup>. Questi rapporti medievali di transiti planetari furono in seguito reinterpretati come osservazioni di <a href="/wiki/Macchia_solare" title="Macchia solare">macchie solari</a><sup id="cite_ref-33" class="reference"><a href="#cite_note-33">&#91;28&#93;</a></sup>.
</p><p>Nel <a href="/wiki/XV_secolo" title="XV secolo">XV secolo</a> l'astronomo indiano <a href="/wiki/Nilakantha_Somayaji" title="Nilakantha Somayaji">Nilakantha Somayaji</a> della <a href="/wiki/Scuola_del_Kerala" title="Scuola del Kerala">Scuola del Kerala</a> sviluppò un modello planetario del Sistema solare parzialmente eliocentrico in cui Mercurio orbitava attorno al Sole che a sua volta orbitava attorno alla Terra. Si trattava di un modello simile al <a href="/wiki/Sistema_ticonico" title="Sistema ticonico">Sistema ticonico</a> suggerito dall'astronomo danese <a href="/wiki/Tycho_Brahe" title="Tycho Brahe">Tycho Brahe</a> nel <a href="/wiki/XVI_secolo" title="XVI secolo">XVI secolo</a><sup id="cite_ref-34" class="reference"><a href="#cite_note-34">&#91;29&#93;</a></sup>.
</p>

<!-- "Mercurio (astronomia)" by Wikipedia (IT) is licensed under CC-BY-SA 2.0 (https://creativecommons.org/licenses/by-sa/2.0/) -->
