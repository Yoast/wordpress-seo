<p>L'<b>istruzione femminile</b> è il termine generico che indica tutto il complesso di argomenti e dibattiti riguardanti sia l'<a href="/wiki/Istruzione_pubblica" title="Istruzione pubblica">istruzione pubblica</a> sia la <a href="/wiki/Scuola_privata" title="Scuola privata">scuola privata</a> (dall'<a href="/wiki/Istruzione_primaria" class="mw-redirect" title="Istruzione primaria">istruzione primaria</a>, all'<a href="/wiki/Istruzione_secondaria" title="Istruzione secondaria">istruzione secondaria</a>, all'<a href="/wiki/Istruzione_superiore" title="Istruzione superiore">istruzione superiore</a> e all'educazione sanitaria in particolare) rivolte espressamente alle bambine, alle ragazze e alle donne. Essa comprende i settori di parità e <a href="/wiki/Uguaglianza_di_genere" title="Uguaglianza di genere">uguaglianza di genere</a> e l'accesso all'<a href="/wiki/Istruzione" title="Istruzione">istruzione</a> nella sua connessione con l'alleviamento della <a href="/wiki/Povert%C3%A0" title="Povertà">povertà</a>.
</p><p>Vi sono anche coinvolte le questioni dell'<a href="/wiki/Educazione_sessuale" title="Educazione sessuale">educazione sessuale</a> e dell'educazione religiosa in quando la separazione dell'istruzione lungo le linee di <a href="/wiki/Genere_(scienze_sociali)" title="Genere (scienze sociali)">genere (scienze sociali)</a> e gli insegnamenti religiosi nel campo dell'istruzione sono stati tradizionalmente dominanti e rimangono ancora molto rilevanti nelle discussioni contemporanee sull'educazione femminile globalmente considerata.
</p><p>Mentre i movimenti rifacentesi al <a href="/wiki/Femminismo" title="Femminismo">femminismo</a> hanno certamente promosso l'importanza delle questioni legate all'educazione femminile, il dibattito è ampio e non assolutamente definito; esso può includere ad esempio l'educazione contro l'<a href="/wiki/AIDS" title="AIDS">AIDS</a><sup id="cite_ref-1" class="reference"><a href="#cite_note-1">&#91;1&#93;</a></sup>, l'istruzione universale (cioè l'istruzione elementare e media a livello statale indipendentemente dal genere) la quale non è ancora una norma globale anche se essa viene assunta dalla maggior parte dei paesi sviluppati.
</p>
<div class="thumb tleft"><div class="thumbinner" style="width:222px;"><a href="/wiki/File:Students_in_home_economics_showing_girls_learning_cooking_skills,_Washington_(4669580099).jpg" class="image"><img alt="" src="//upload.wikimedia.org/wikipedia/commons/thumb/6/62/Students_in_home_economics_showing_girls_learning_cooking_skills%2C_Washington_%284669580099%29.jpg/220px-Students_in_home_economics_showing_girls_learning_cooking_skills%2C_Washington_%284669580099%29.jpg" width="220" height="166" class="thumbimage" srcset="//upload.wikimedia.org/wikipedia/commons/thumb/6/62/Students_in_home_economics_showing_girls_learning_cooking_skills%2C_Washington_%284669580099%29.jpg/330px-Students_in_home_economics_showing_girls_learning_cooking_skills%2C_Washington_%284669580099%29.jpg 1.5x, //upload.wikimedia.org/wikipedia/commons/thumb/6/62/Students_in_home_economics_showing_girls_learning_cooking_skills%2C_Washington_%284669580099%29.jpg/440px-Students_in_home_economics_showing_girls_learning_cooking_skills%2C_Washington_%284669580099%29.jpg 2x" data-file-width="768" data-file-height="580" /></a>  <div class="thumbcaption"><div class="magnify"><a href="/wiki/File:Students_in_home_economics_showing_girls_learning_cooking_skills,_Washington_(4669580099).jpg" class="internal" title="Ingrandisci"></a></div>Studentesse di <a href="/wiki/Economia_domestica" title="Economia domestica">economia domestica</a> a <a href="/wiki/Washington" title="Washington">Washington</a> nella prima metà del XX secolo.</div></div></div>
<p>In alcuni paesi occidentali le donne hanno oramai superato gli uomini in molti livelli d'istruzione; negli <a href="/wiki/Stati_Uniti_d%27America" title="Stati Uniti d&#39;America">Stati Uniti d'America</a> per esempio nel 2005-06 le donne hanno ottenuto il 62% dei <a href="/wiki/Diploma" title="Diploma">diplomi</a>, il 58% dei <a href="/wiki/Bachelor%27s_degree" title="Bachelor&#39;s degree">Bachelor's degree</a>, il 60% dei <a href="/wiki/Master%27s_degree" title="Master&#39;s degree">Master's degree</a> e il 50% dei <a href="/wiki/Dottorato" class="mw-redirect" title="Dottorato">dottorati</a><sup id="cite_ref-2" class="reference"><a href="#cite_note-2">&#91;2&#93;</a></sup>. Anche l'istruzione per le donne disabili è migliorata; nel 2011 Giusi Spagnolo è diventata la prima donna con la <a href="/wiki/Sindrome_di_Down" title="Sindrome di Down">sindrome di Down</a> a laurearsi in Europa, all'<a href="/wiki/Universit%C3%A0_degli_Studi_di_Palermo" title="Università degli Studi di Palermo">Università degli Studi di Palermo</a>.<sup id="cite_ref-3" class="reference"><a href="#cite_note-3">&#91;3&#93;</a></sup><sup id="cite_ref-4" class="reference"><a href="#cite_note-4">&#91;4&#93;</a></sup>.
</p><p>Il miglioramento dei livelli educativi delle ragazze è stato dimostrato avere dei chiari impatti sul futuro della salute e su quello economico delle giovani donne, che a loro volta migliorano le prospettive di tutta la comunità<sup id="cite_ref-5" class="reference"><a href="#cite_note-5">&#91;5&#93;</a></sup>. Il <a href="/wiki/Tasso_di_mortalit%C3%A0_infantile" title="Tasso di mortalità infantile">tasso di mortalità infantile</a> dei neonati le cui madri hanno frequentato almeno l'istruzione primaria è la metà di quello dei bambini le cui madri sono rimaste <a href="/wiki/Analfabetismo" title="Analfabetismo">analfabete</a><sup id="cite_ref-6" class="reference"><a href="#cite_note-6">&#91;6&#93;</a></sup>.
</p>
<div class="thumb tright"><div class="thumbinner" style="width:222px;"><a href="/wiki/File:SWUFE_students.JPG" class="image"><img alt="" src="//upload.wikimedia.org/wikipedia/commons/thumb/9/9a/SWUFE_students.JPG/220px-SWUFE_students.JPG" width="220" height="147" class="thumbimage" srcset="//upload.wikimedia.org/wikipedia/commons/thumb/9/9a/SWUFE_students.JPG/330px-SWUFE_students.JPG 1.5x, //upload.wikimedia.org/wikipedia/commons/thumb/9/9a/SWUFE_students.JPG/440px-SWUFE_students.JPG 2x" data-file-width="5520" data-file-height="3680" /></a>  <div class="thumbcaption"><div class="magnify"><a href="/wiki/File:SWUFE_students.JPG" class="internal" title="Ingrandisci"></a></div>Studentesse e studenti della "Southwestern University of Finance and Economics" di <a href="/wiki/Chengdu" title="Chengdu">Chengdu</a> (2013).</div></div></div>
<p>Nei paesi più poveri del mondo almeno il 50% delle ragazze continuano a non frequentare la scuola secondaria; tuttavia la ricerca dimostra che ogni anno extra di scuola per le ragazze aumenta il loro reddito di vita del 15%. Migliorare le condizioni che favoriscono l'istruzione femminile - e quindi il potenziale di guadagno delle donne - migliora direttamente anche lo standard di vita dei loro figli, poiché le donne investono una parte maggiore del proprio reddito nelle famiglie rispetto agli uomini<sup id="cite_ref-7" class="reference"><a href="#cite_note-7">&#91;7&#93;</a></sup>. Nonostante ciò rimangono ancora molte barriere all'istruzione femminile. In alcuni paesi africani come il <a href="/wiki/Burkina_Faso" title="Burkina Faso">Burkina Faso</a> rimane molto improbabile che le bambine riescano a frequentare le scuole per motivi di base come la mancanza di strutture private con accesso a bagni per le ragazze<sup id="cite_ref-8" class="reference"><a href="#cite_note-8">&#91;8&#93;</a></sup>.
</p><p>I tassi di frequenza più elevati delle scuole superiori e dell'istruzione universitaria tra le donne, in particolare in quei paesi che si trovano ancora in fase arretrata di sviluppo, le hanno aiutate ad intraprendere carriere professionali con salari maggiormente remunerativi. L'istruzione aumenta il livello di consapevolezza della salute propria e dell'intera famiglia. L'aumento dei livelli d'istruzione e formazione avanzata delle donne tende anche a portare più in alto l'età del primo rapporto sessuale (quindi l'avvio dell'attività sessuale), del primo <a href="/wiki/Matrimonio" title="Matrimonio">matrimonio</a> e conseguentemente anche del primo <a href="/wiki/Parto" title="Parto">parto</a>, nonché una maggiore probabilità di rimanere nubili, di non avere figli, di non sposarsi formalmente e, in alternativa, una crescita esponenziale della <a href="/wiki/Convivenza_(relazione_interpersonale)" class="mw-redirect" title="Convivenza (relazione interpersonale)">convivenza (relazione interpersonale)</a> e dell'<a href="/wiki/Unione_civile" title="Unione civile">unione civile</a> a lungo termine<sup id="cite_ref-9" class="reference"><a href="#cite_note-9">&#91;9&#93;</a></sup>.
</p><p>L'istruzione può condurre a un tasso più elevato di coscienza nel campo della <a href="/wiki/Contraccezione" title="Contraccezione">contraccezione</a> e, come diretta conseguenza, un livello notevolmente più basso di infezioni causate da <a href="/wiki/Malattie_sessualmente_trasmissibili" class="mw-redirect" title="Malattie sessualmente trasmissibili">malattie sessualmente trasmissibili</a> e questo non solo tra le donne, ma anche tra i partner e i figli; può inoltre aumentare il livello delle risorse disponibili per le donne che avviano un <a href="/wiki/Divorzio" title="Divorzio">divorzio</a> o che si trovano in una situazione di <a href="/wiki/Violenza_domestica" title="Violenza domestica">violenza domestica</a>. È stato infine dimostrato che un più alto livello d'istruzione femminile aumenta la comunicazione delle donne con i loro partner e datori di lavoro e migliora i tassi di partecipazione civica come il <a href="/wiki/Suffragio_femminile" title="Suffragio femminile">suffragio femminile</a> o gli incarichi nei pubblici uffici<sup id="cite_ref-10" class="reference"><a href="#cite_note-10">&#91;10&#93;</a></sup>.
</p>

<!-- "Istruzione femminile" by Wikipedia (IT) is licensed under CC-BY-SA 2.0 (https://creativecommons.org/licenses/by-sa/2.0/) -->
