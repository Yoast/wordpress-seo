<h2><span id="Descripci.C3.B3"></span><span class="mw-headline" id="Descripció">Descripció</span><span class="mw-editsection"><span class="mw-editsection-bracket">[</span><a href="/w/index.php?title=Gat_salvatge&amp;action=edit&amp;section=1" title="Modifica la secció: Descripció">modifica</a><span class="mw-editsection-bracket">]</span></span></h2>
<p>De mida petita, és l'antecessor salvatge dels <a href="/wiki/Felis_silvestris_catus" class="mw-redirect" title="Felis silvestris catus"> gats domèstics</a> (<i>Felis silvestris catus</i>). Els gats salvatges generalment són de constitució més robusta que els seus parents casolans. Solen ser de color predominant bru grisenc tigrat, més clar i ocraci al ventre i parts inferiors, amb quatre ratlles negres longitudinals al front, que van a convergir en una línia que recorre tota l'espina dorsal. Els exemplars de la <a href="/wiki/Felis_silvestris_silvestris" class="mw-redirect" title="Felis silvestris silvestris"> subespècie europea</a> tenen una capa de pèl més espessa i la cua més poblada i ampla que la del <a href="/wiki/Gat" title="Gat">gat</a> domèstic, amb la seva punta negra i almenys dues franges negres amples al seu costat. El gat salvatge euroasiàtic de vegades pot ser confós amb un <a href="/wiki/Gat" title="Gat">gat</a> domèstic assilvestrat de capa marró ratllada però, en el cas de la forma euroasiàtica, pot diferenciar-se per la seva espessa cua, més robusta i ampla, amb terminació roma i arrodonida, i amb almenys tres anells negres completament tancats. L'única prova morfològica indubtable per distingir al gat salvatge del domèstic és el mesurament de la capacitat craniana, lleugerament major en el primer.
</p>
<ul><li>Dimensions corporals: cap + cos (51–76&#160;cm) i <a href="/wiki/Cua_(anatomia)" title="Cua (anatomia)">cua</a> (26–31&#160;cm).</li>
	<li>Pes: 2,8 - 5,8&#160;kg.</li>
	<li>La seva aparença general és la d'un <a href="/wiki/Gat" title="Gat">gat domèstic</a> tigrat molt robust, amb el <a href="/wiki/Cap_(anatomia)" title="Cap (anatomia)">cap</a> proporcionalment més gros i una <a href="/wiki/Cua_(anatomia)" title="Cua (anatomia)">cua</a> més curta i gruixuda, arrodonida a la punta.</li>
	<li>La coloració general és grisa fosca amb tons groguencs. Quatre línies negres recorren la part dorsal del coll i al cos té un esbós de bandes transversals fosques, que són les que li confereixen aspecte de gat tigrat. A la cua s'observen de dos a quatre anells negres (rarament cinc), més o menys ben definits i una banda ampla també negra a la punta. La gola i el ventre són de color molt més pàl·lid, mentre que les plantes dels peus són negres.</li>
	<li>Presenta <a href="/wiki/Dimorfisme_sexual" title="Dimorfisme sexual">dimorfisme sexual</a>: el <a href="/wiki/Mascle_(biologia)" class="mw-redirect" title="Mascle (biologia)">mascle</a> és lleugerament més gros que la <a href="/wiki/Femella" title="Femella">femella</a>: entre un 15 i 25%.</li></ul>
<h2><span id="H.C3.A0bitat"></span><span class="mw-headline" id="Hàbitat">Hàbitat</span><span class="mw-editsection"><span class="mw-editsection-bracket">[</span><a href="/w/index.php?title=Gat_salvatge&amp;action=edit&amp;section=2" title="Modifica la secció: Hàbitat">modifica</a><span class="mw-editsection-bracket">]</span></span></h2>
<p>El gat salvatge viu en boscos, i en llocs poc degradats i allunyats dels nuclis urbans. Típicament forestal, pot ocupar, així mateix, les bosquines i els <a href="/wiki/Matollar" title="Matollar">matollars</a> densos que li ofereixen prou cobertura, com també les zones amb abrics rocosos.
</p>
<h2><span class="mw-headline" id="Comportament">Comportament</span><span class="mw-editsection"><span class="mw-editsection-bracket">[</span><a href="/w/index.php?title=Gat_salvatge&amp;action=edit&amp;section=3" title="Modifica la secció: Comportament">modifica</a><span class="mw-editsection-bracket">]</span></span></h2>
<p>Molt esquerp i <a href="/wiki/Agressivitat" title="Agressivitat">agressiu</a>, defuig la presència humana, de manera que és difícil de veure. Tanmateix, a l'època de <a href="/wiki/Zel" title="Zel">zel</a>, els mascles poden cercar femelles domèstiques als voltants de les <a href="/wiki/Masia" title="Masia">masies</a> i granges.
</p><p>Solitari, surt a caçar preferentment al <a href="/wiki/Crepuscle" title="Crepuscle">crepuscle</a> i a la <a href="/wiki/Nit" title="Nit">nit</a>, tot i que pot mantenir-se actiu durant les 24&#160;hores del dia.
</p>
<h3><span id="Alimentaci.C3.B3"></span><span class="mw-headline" id="Alimentació">Alimentació</span><span class="mw-editsection"><span class="mw-editsection-bracket">[</span><a href="/w/index.php?title=Gat_salvatge&amp;action=edit&amp;section=4" title="Modifica la secció: Alimentació">modifica</a><span class="mw-editsection-bracket">]</span></span></h3>
<p>És un <a href="/wiki/Predador" class="mw-redirect" title="Predador">predador</a> típic de <a href="/wiki/Rosegadors" title="Rosegadors">rosegadors</a>, tot i que les aus (particularment, <a href="/wiki/Ocells" title="Ocells">ocells</a>), <a href="/wiki/Amfibi" class="mw-redirect" title="Amfibi">amfibis</a>, <a href="/wiki/R%C3%A8ptil" class="mw-redirect" title="Rèptil">rèptils</a> i, fins i tot, <a href="/wiki/Insectes" title="Insectes">insectes</a> també constitueixen un percentatge significatiu de la seva <a href="/wiki/Dieta" title="Dieta">dieta</a>.<sup id="cite_ref-sierradebaza_1-0" class="reference"><a href="#cite_note-sierradebaza-1">&#91;1&#93;</a></sup>
</p>
<h3><span id="Reproducci.C3.B3"></span><span class="mw-headline" id="Reproducció">Reproducció</span><span class="mw-editsection"><span class="mw-editsection-bracket">[</span><a href="/w/index.php?title=Gat_salvatge&amp;action=edit&amp;section=5" title="Modifica la secció: Reproducció">modifica</a><span class="mw-editsection-bracket">]</span></span></h3>
<p>El gat salvatge és <a href="/wiki/Polig%C3%A0mia" title="Poligàmia">polígam</a> i una sola <a href="/wiki/Femella" title="Femella">femella</a> pot ser aparellada per un o més <a href="/wiki/Mascle_(biologia)" class="mw-redirect" title="Mascle (biologia)">mascles</a>. La gestació té una durada de 63-69 dies i la <a href="/wiki/Femella" title="Femella">femella</a> pareix a l'abril o maig una sola ventrada anyal d'1-8 cadells, tot i que, normalment, són 3-5. Les cries, en néixer, pesen uns 200 g i no obren els ulls fins als 10-12 dies. Als 3 o 4 mesos s'independitzen però continuen caçant amb sa mare durant algun temps. La maduresa sexual els arriba als 10 mesos.<sup id="cite_ref-sierradebaza_1-1" class="reference"><a href="#cite_note-sierradebaza-1">&#91;1&#93;</a></sup>
</p>
<h3><span class="mw-headline" id="Longevitat">Longevitat</span><span class="mw-editsection"><span class="mw-editsection-bracket">[</span><a href="/w/index.php?title=Gat_salvatge&amp;action=edit&amp;section=6" title="Modifica la secció: Longevitat">modifica</a><span class="mw-editsection-bracket">]</span></span></h3>
<p>Pot arribar a viure entre 6 i 12 anys en llibertat, excepcionalment 15.<sup id="cite_ref-sierradebaza_1-2" class="reference"><a href="#cite_note-sierradebaza-1">&#91;1&#93;</a></sup>
</p>
<h3><span class="mw-headline" id="Rastre">Rastre</span><span class="mw-editsection"><span class="mw-editsection-bracket">[</span><a href="/w/index.php?title=Gat_salvatge&amp;action=edit&amp;section=7" title="Modifica la secció: Rastre">modifica</a><span class="mw-editsection-bracket">]</span></span></h3>
<p>Ronca, miola i bufa com un <a href="/wiki/Gat" title="Gat">gat domèstic</a>, però més fort
</p>
<h2><span class="mw-headline" id="Depredadors">Depredadors</span><span class="mw-editsection"><span class="mw-editsection-bracket">[</span><a href="/w/index.php?title=Gat_salvatge&amp;action=edit&amp;section=8" title="Modifica la secció: Depredadors">modifica</a><span class="mw-editsection-bracket">]</span></span></h2>
<p>Mentre són joves poden ser depredats pels grans <a href="/wiki/Depredador" class="mw-redirect" title="Depredador">depredadors</a> com les <a href="/wiki/Guineu" title="Guineu">guineus</a>, els <a href="/wiki/Llop" title="Llop">llops</a>, altres gats, els <a href="/wiki/Mussol" class="mw-redirect" title="Mussol">mussols</a> i els <a href="/wiki/Falc%C3%B3" title="Falcó">falcons</a>. Els seus principals enemics, a la <a href="/wiki/Pen%C3%ADnsula_Ib%C3%A8rica" title="Península Ibèrica">península Ibèrica</a>, són l'<a href="/wiki/%C3%80liga_daurada" class="mw-redirect" title="Àliga daurada">àliga daurada</a> (a la qual, en cas d'enfrontament, pot arribar a matar), el <a href="/wiki/Llop" title="Llop">llop</a> i el <a href="/wiki/Linx" title="Linx">linx</a>.<sup id="cite_ref-sierradebaza_1-3" class="reference"><a href="#cite_note-sierradebaza-1">&#91;1&#93;</a></sup><sup id="cite_ref-2" class="reference"><a href="#cite_note-2">&#91;2&#93;</a></sup>
</p>
<h2><span id="Estat_de_conservaci.C3.B3"></span><span class="mw-headline" id="Estat_de_conservació">Estat de conservació</span><span class="mw-editsection"><span class="mw-editsection-bracket">[</span><a href="/w/index.php?title=Gat_salvatge&amp;action=edit&amp;section=9" title="Modifica la secció: Estat de conservació">modifica</a><span class="mw-editsection-bracket">]</span></span></h2>
<p>El gat salvatge fou exterminat per l'home en nombroses regions del centre d'<a href="/wiki/Europa" title="Europa">Europa</a> en el transcurs del segle passat, i avui en dia no es troba en gran nombre més que en els <a href="/wiki/C%C3%A0rpats" class="mw-redirect" title="Càrpats">Càrpats</a>. Es troba protegit des de fa diversos anys mitjançant la seva inclusió a l'annex II del conveni <a href="/wiki/CITES" title="CITES">CITES</a>. A la <a href="/wiki/Pen%C3%ADnsula_Ib%C3%A8rica" title="Península Ibèrica">península Ibèrica</a> la seva distribució i el seu nombre s'han reduït enormement; històricament ocupava la pràctica totalitat del territori ibèric, i en l'actualitat segueix present en pràcticament totes les províncies espanyoles i portugueses, però només en zones de muntanya. Es creu que la seva població europea està en franca regressió encara que, potser per la dificultat d'estudi esmentada, la UICN l'inclou en la seva Llista Vermella amb un prudent encara que ambigu «amenaçat».
</p>

<!-- "Gat salvatge" by Wikipedia (CA) is licensed under CC-BY-SA 2.0 (https://creativecommons.org/licenses/by-sa/2.0/) -->
