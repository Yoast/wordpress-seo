<html class="client-nojs" lang="hu" dir="ltr">
<head>
	<meta charset="UTF-8"/>
	<title>Tollas dinoszauruszok – Wikipédia</title>
<body class="mediawiki ltr sitedir-ltr mw-hide-empty-elt ns-0 ns-subject mw-editable page-Tollas_dinoszauruszok rootpage-Tollas_dinoszauruszok skin-vector action-view skin-vector-legacy"><div id="mw-page-base" class="noprint"></div>
<div id="mw-head-base" class="noprint"></div>
<div id="content" class="mw-body" role="main">
	<a id="top"></a>
	<div id="siteNotice" class="mw-body-content"><!-- CentralNotice --></div>
	<div class="mw-indicators mw-body-content">
	</div>
	<h1 id="firstHeading" class="firstHeading" lang="hu">Tollas dinoszauruszok</h1>
	<div id="bodyContent" class="mw-body-content">
		<div id="siteSub" class="noprint">A Wikipédiából, a szabad enciklopédiából</div>
		<div id="contentSub"><div id="mw-fr-revisiontag" class="flaggedrevs_short flaggedrevs_stable_synced plainlinks noprint"><div class="flaggedrevs_short_basic"><span aria-disabled='false' title='Ez a lap egy ellenőrzött változata' class='flaggedrevs-icon oo-ui-widget oo-ui-widget-enabled oo-ui-iconElement-icon oo-ui-icon-eye oo-ui-iconElement oo-ui-labelElement-invisible oo-ui-iconWidget'></span><span id='mw-fr-revisiontoggle' aria-disabled='false' title='részletek megjelenítése/elrejtése' class='fr-toggle-arrow oo-ui-widget oo-ui-widget-enabled oo-ui-indicatorElement-indicator oo-ui-indicator-down oo-ui-indicatorElement oo-ui-labelElement-invisible oo-ui-indicatorWidget'></span></div>
			<div id="mw-fr-revisiondetails-wrapper" style="position:relative;"><div id="mw-fr-revisiondetails" class="flaggedrevs_short_details" style="display:none">Ez a <a href="/wiki/Wikip%C3%A9dia:Jel%C3%B6lt_lapv%C3%A1ltozatok" title="Wikipédia:Jelölt lapváltozatok">közzétett változat</a>, <a class="external text" href="https://hu.wikipedia.org/w/index.php?title=Speci%C3%A1lis:Rendszernapl%C3%B3k&amp;type=review&amp;page=Tollas_dinoszauruszok">ellenőrizve</a>: <i>2020. május 13.</i><p><table id='mw-fr-revisionratings-box' style='margin: auto;' class='flaggedrevs-color-1' cellpadding='0'><tr><td class='fr-text' style='vertical-align: middle;'>Pontosság</td><td class='fr-value40' style='vertical-align: middle;'>ellenőrzött</td></tr>
			</table></p></div>
			</div>
		</div>
		</div>
		<div id="contentSub2"></div>
		<div id="jump-to-nav"></div>
		<a class="mw-jump-link" href="#mw-head">Ugrás a navigációhoz</a>
		<a class="mw-jump-link" href="#searchInput">Ugrás a kereséshez</a>
		<div id="mw-content-text" lang="hu" dir="ltr" class="mw-content-ltr"><div class="mw-parser-output"><div class="thumb tright"><div class="thumbinner" style="width:222px;"><a href="/wiki/F%C3%A1jl:Anchiornis_martyniuk.png" class="image"><img alt="" src="//upload.wikimedia.org/wikipedia/commons/thumb/3/3f/Anchiornis_martyniuk.png/220px-Anchiornis_martyniuk.png" decoding="async" width="220" height="118" class="thumbimage" srcset="//upload.wikimedia.org/wikipedia/commons/thumb/3/3f/Anchiornis_martyniuk.png/330px-Anchiornis_martyniuk.png 1.5x, //upload.wikimedia.org/wikipedia/commons/thumb/3/3f/Anchiornis_martyniuk.png/440px-Anchiornis_martyniuk.png 2x" data-file-width="700" data-file-height="375" /></a>  <div class="thumbcaption"><div class="magnify"><a href="/wiki/F%C3%A1jl:Anchiornis_martyniuk.png" class="internal" title="Nagyítás"></a></div>Az <i><a href="/wiki/Anchiornis" title="Anchiornis">Anchiornis</a></i> művészi rekonstrukciója, amely a tollak elrendezését és színét is ábrázolja</div></div></div>
			<p>A <b>tollas dinoszauruszok</b> leleteiből egyértelműen kikövetkeztethető az a lehetőség, hogy a <a href="/wiki/Dinoszauruszok" title="Dinoszauruszok">dinoszauruszok</a> közeli rokonságban állnak a madarakkal. Az <i><a href="/wiki/Archaeopteryx" title="Archaeopteryx">Archaeopteryx</a></i> 1861-ben felszínre került <a href="/wiki/Fossz%C3%ADlia" title="Fosszília">fosszíliája</a> jól látható <a href="/wiki/Toll" title="Toll">tollak</a> lenyomataival őrződött meg, de az 1990-es évek elejéig nem találtak olyan röpképtelen dinoszaurusz maradványokat, amelyek nyilvánvalóan tollakra utaltak volna. Mára több mint húsz tollas dinoszaurusz<a href="/wiki/Nem_(rendszertan)" title="Nem (rendszertan)">nem</a> vált ismertté, melyek többsége a <a href="/wiki/Theropoda" title="Theropoda">theropodák</a> közé tartozik. A legtöbbjükre a <a href="/wiki/K%C3%ADna" title="Kína">kínai</a> Yixian-formációban (Jihszien) találtak rá. A <i><a href="/wiki/Shuvuuia" title="Shuvuuia">Shuvuuia deserti</a></i> egyik tollas példányán a madarak tollaiban található fő <a href="/wiki/Feh%C3%A9rje" title="Fehérje">protein</a> utáni kutatáshoz használt immunológiai teszt a <a href="/w/index.php?title=B%C3%A9ta-keratin&amp;action=edit&amp;redlink=1" class="new" title="Béta-keratin (a lap nem létezik)">béta-keratinra</a> vonatkozóan pozitív eredményt adott.<sup id="cite_ref-Schweitzeretal1999_1-0" class="reference"><a href="#cite_note-Schweitzeretal1999-1">&#91;1&#93;</a></sup>
			</p>
			<div id="toc" class="toc" role="navigation" aria-labelledby="mw-toc-heading"><input type="checkbox" role="button" id="toctogglecheckbox" class="toctogglecheckbox" style="display:none" /><div class="toctitle" lang="hu" dir="ltr"><h2 id="mw-toc-heading">Tartalomjegyzék</h2><span class="toctogglespan"><label class="toctogglelabel" for="toctogglecheckbox"></label></span></div>
				<ul>
					<li class="toclevel-1 tocsection-1"><a href="#Korai_elméletek"><span class="tocnumber">1</span> <span class="toctext">Korai elméletek</span></a></li>
					<li class="toclevel-1 tocsection-2"><a href="#Fosszilis_bizonyíték"><span class="tocnumber">2</span> <span class="toctext">Fosszilis bizonyíték</span></a>
						<ul>
							<li class="toclevel-2 tocsection-3"><a href="#Valódi_tollak?"><span class="tocnumber">2.1</span> <span class="toctext">Valódi tollak?</span></a></li>
							<li class="toclevel-2 tocsection-4"><a href="#Az_„Archaeoraptor”-csalás"><span class="tocnumber">2.2</span> <span class="toctext">Az „Archaeoraptor”-csalás</span></a></li>
						</ul>
					</li>
					<li class="toclevel-1 tocsection-5"><a href="#Jelenlegi_ismeretek"><span class="tocnumber">3</span> <span class="toctext">Jelenlegi ismeretek</span></a>
						<ul>
							<li class="toclevel-2 tocsection-6"><a href="#Tollakkal_megőrződött_dinoszauruszok_listája"><span class="tocnumber">3.1</span> <span class="toctext">Tollakkal megőrződött dinoszauruszok listája</span></a></li>
							<li class="toclevel-2 tocsection-7"><a href="#Kezdetleges_tolltípusok"><span class="tocnumber">3.2</span> <span class="toctext">Kezdetleges tolltípusok</span></a></li>
						</ul>
					</li>
					<li class="toclevel-1 tocsection-8"><a href="#Rendszertan_és_tollazattal_kapcsolatos_következtetések"><span class="tocnumber">4</span> <span class="toctext">Rendszertan és tollazattal kapcsolatos következtetések</span></a></li>
					<li class="toclevel-1 tocsection-9"><a href="#Fordítás"><span class="tocnumber">5</span> <span class="toctext">Fordítás</span></a></li>
					<li class="toclevel-1 tocsection-10"><a href="#Jegyzetek"><span class="tocnumber">6</span> <span class="toctext">Jegyzetek</span></a></li>
					<li class="toclevel-1 tocsection-11"><a href="#Lásd_még"><span class="tocnumber">7</span> <span class="toctext">Lásd még</span></a></li>
					<li class="toclevel-1 tocsection-12"><a href="#További_információk"><span class="tocnumber">8</span> <span class="toctext">További információk</span></a>
						<ul>
							<li class="toclevel-2 tocsection-13"><a href="#Magyar_nyelven"><span class="tocnumber">8.1</span> <span class="toctext">Magyar nyelven</span></a></li>
							<li class="toclevel-2 tocsection-14"><a href="#Angol_nyelven"><span class="tocnumber">8.2</span> <span class="toctext">Angol nyelven</span></a></li>
						</ul>
					</li>
				</ul>
			</div>

			<h2><span id="Korai_elm.C3.A9letek"></span><span class="mw-headline" id="Korai_elméletek">Korai elméletek</span><span class="mw-editsection"><span class="mw-editsection-bracket">[</span><a href="/w/index.php?title=Tollas_dinoszauruszok&amp;action=edit&amp;section=1" title="Szakasz szerkesztése: Korai elméletek">szerkesztés</a><span class="mw-editsection-bracket">]</span></span></h2>
			<table class="dablink noprint noviewer" style="padding-left: 2em; vertical-align: middle;" cellpadding="0" cellspacing="0"><tbody><tr><td style="padding-right:.25em;"><a href="/wiki/F%C3%A1jl:Searchtool_right.svg" class="image"><img alt="Searchtool right.svg" src="//upload.wikimedia.org/wikipedia/commons/thumb/3/32/Searchtool_right.svg/14px-Searchtool_right.svg.png" decoding="async" width="14" height="14" srcset="//upload.wikimedia.org/wikipedia/commons/thumb/3/32/Searchtool_right.svg/21px-Searchtool_right.svg.png 1.5x, //upload.wikimedia.org/wikipedia/commons/thumb/3/32/Searchtool_right.svg/28px-Searchtool_right.svg.png 2x" data-file-width="60" data-file-height="60" /></a></td><td><i>Bővebben: <a href="/wiki/Dinoszaurusz%E2%80%93mad%C3%A1r_kapcsolat" title="Dinoszaurusz–madár kapcsolat">Dinoszaurusz–madár kapcsolat</a></i></td></tr></tbody></table>
			<div class="thumb tright"><div class="thumbinner" style="width:222px;"><a href="/wiki/F%C3%A1jl:Archaeopteryx_lithographica,_replica_of_London_specimen,_Staatliches_Museum_f%C3%BCr_Naturkunde_Karlsruhe,_Germany_-_20100925.jpg" class="image"><img alt="" src="//upload.wikimedia.org/wikipedia/commons/thumb/9/95/Archaeopteryx_lithographica%2C_replica_of_London_specimen%2C_Staatliches_Museum_f%C3%BCr_Naturkunde_Karlsruhe%2C_Germany_-_20100925.jpg/220px-Archaeopteryx_lithographica%2C_replica_of_London_specimen%2C_Staatliches_Museum_f%C3%BCr_Naturkunde_Karlsruhe%2C_Germany_-_20100925.jpg" decoding="async" width="220" height="294" class="thumbimage" srcset="//upload.wikimedia.org/wikipedia/commons/thumb/9/95/Archaeopteryx_lithographica%2C_replica_of_London_specimen%2C_Staatliches_Museum_f%C3%BCr_Naturkunde_Karlsruhe%2C_Germany_-_20100925.jpg/330px-Archaeopteryx_lithographica%2C_replica_of_London_specimen%2C_Staatliches_Museum_f%C3%BCr_Naturkunde_Karlsruhe%2C_Germany_-_20100925.jpg 1.5x, //upload.wikimedia.org/wikipedia/commons/thumb/9/95/Archaeopteryx_lithographica%2C_replica_of_London_specimen%2C_Staatliches_Museum_f%C3%BCr_Naturkunde_Karlsruhe%2C_Germany_-_20100925.jpg/440px-Archaeopteryx_lithographica%2C_replica_of_London_specimen%2C_Staatliches_Museum_f%C3%BCr_Naturkunde_Karlsruhe%2C_Germany_-_20100925.jpg 2x" data-file-width="4208" data-file-height="5625" /></a>  <div class="thumbcaption"><div class="magnify"><a href="/wiki/F%C3%A1jl:Archaeopteryx_lithographica,_replica_of_London_specimen,_Staatliches_Museum_f%C3%BCr_Naturkunde_Karlsruhe,_Germany_-_20100925.jpg" class="internal" title="Nagyítás"></a></div>Az <i>Archaeopteryx</i> fosszíliája</div></div></div>
			<p>Rövid idővel azután hogy <a href="/wiki/Charles_Darwin" title="Charles Darwin">Charles Darwin</a> 1859-ben megjelentette <i><a href="/wiki/A_fajok_eredete" title="A fajok eredete">A fajok eredete</a></i> című művét, egy <a href="/wiki/Nagy-Britannia" title="Nagy-Britannia">brit</a> <a href="/wiki/Evol%C3%BAci%C3%B3" class="mw-redirect" title="Evolúció">evolúciós</a> elméletet támogató <a href="/wiki/Biol%C3%B3gus" title="Biológus">biológus</a>, <a href="/wiki/Thomas_Henry_Huxley" title="Thomas Henry Huxley">Thomas Henry Huxley</a> kijelentette, hogy a madarak a dinoszauruszok leszármazottai. Állítását arra a vizsgálatra alapozta, amely során összevetette a kis theropoda dinoszaurusz, a <i><a href="/wiki/Compsognathus" title="Compsognathus">Compsognathus</a></i>, az  „első madárként” ismert <i>Archaeopteryx lithographica</i> és a modern madarak <a href="/wiki/Csontv%C3%A1z" title="Csontváz">csontvázai</a> közti hasonlóságokat (az első kettő a <a href="/wiki/Bajororsz%C3%A1g" title="Bajorország">bajorországi</a> Solnhofen <a href="/wiki/K%C3%A9s%C5%91_jura" title="Késő jura">késő jura</a> <a href="/wiki/Kor_(f%C3%B6ldt%C3%B6rt%C3%A9net)" title="Kor (földtörténet)">kori</a> mészkövéből került elő), és kimutatta, hogy a kezeitől és a tollaitól eltekintve az <i>Archaeopteryx</i> nagyon hasonlít a <i>Compsognathushoz</i>. Eredményeit 1868-ban, <i>On the Animals which are most nearly intermediate between Birds and Reptiles</i> <i>(A madarak és hüllők közti átmenet legközbeesőbb állapotát képviselő állatokról)</i> című könyvében publikálta.<sup id="cite_ref-2" class="reference"><a href="#cite_note-2">&#91;2&#93;</a></sup><sup id="cite_ref-3" class="reference"><a href="#cite_note-3">&#91;3&#93;</a></sup> A kor legismertebb dinoszaurusz kutatója, <a href="/wiki/Richard_Owen" title="Richard Owen">Richard Owen</a> nem értett egyet ezzel az állítással, véleménye szerint az <i>Archaeopteryx</i>, mint a madarak első képviselője, nem tartozik a dinoszauruszok családfájához. A következő évszázadra az elmélet, miszerint a madarak dinoszaurusz leszármazottak eltűnt, és a dinoszauruszok helyett más madár ősöket kezdtek feltételezni, például a <i><a href="/wiki/Crocodylomorpha" title="Crocodylomorpha">krokodilalakúakat</a></i>, a <i><a href="/w/index.php?title=Thecodontia&amp;action=edit&amp;redlink=1" class="new" title="Thecodontia (a lap nem létezik)">thecodontiákat</a></i> vagy más <a href="/wiki/Archosauria" title="Archosauria">archosaurusokat</a>.
			</p>
			<div class="thumb tright"><div class="thumbinner" style="width:222px;"><a href="/wiki/F%C3%A1jl:Deinonychus_ewilloughby.png" class="image"><img alt="" src="//upload.wikimedia.org/wikipedia/commons/thumb/3/33/Deinonychus_ewilloughby.png/220px-Deinonychus_ewilloughby.png" decoding="async" width="220" height="95" class="thumbimage" srcset="//upload.wikimedia.org/wikipedia/commons/thumb/3/33/Deinonychus_ewilloughby.png/330px-Deinonychus_ewilloughby.png 1.5x, //upload.wikimedia.org/wikipedia/commons/thumb/3/33/Deinonychus_ewilloughby.png/440px-Deinonychus_ewilloughby.png 2x" data-file-width="6302" data-file-height="2727" /></a>  <div class="thumbcaption"><div class="magnify"><a href="/wiki/F%C3%A1jl:Deinonychus_ewilloughby.png" class="internal" title="Nagyítás"></a></div>A <i>Deinonychus</i> rekonstrukciója</div></div></div>
			<p>1964-ben azonban <a href="/wiki/John_Ostrom" title="John Ostrom">John Ostrom</a> felfedezte az általa <i><a href="/wiki/Deinonychus" title="Deinonychus">Deinonychus antirrhopusnak</a></i> nevezett theropoda dinoszaurusz fosszíliáit, melynek csontváza egyértelműen hasonlított a madarakéra. Ostrom a madarakat a dinoszauruszok leszármazottainak tekintő elmélet támogatóinak élére állt. A további madár és dinoszaurusz csontváz összehasonlítások és a <a href="/wiki/Kladisztika" title="Kladisztika">kladisztikus</a> analízis megerősítették a feltételezést, miszerint kapcsolat áll fenn a madarak és a theropodák <a href="/wiki/Maniraptora" title="Maniraptora">maniraptora</a> ága között. Hasonlóságok fedezhetők fel például a <a href="/wiki/Nyak" title="Nyak">nyak</a>, a <a href="/wiki/Szem%C3%A9remcsont" title="Szeméremcsont">szeméremcsont</a>, a <a href="/wiki/Anat%C3%B3miai_csukl%C3%B3" title="Anatómiai csukló">csukló</a>, a <a href="/wiki/Kar" class="mw-redirect mw-disambig" title="Kar">kar</a>, a <a href="/wiki/V%C3%A1ll%C3%B6v" title="Vállöv">vállöv</a>, a <a href="/wiki/Lapocka" title="Lapocka">lapocka</a>, a <a href="/wiki/Kulcscsont" title="Kulcscsont">kulcscsont</a> és a <a href="/wiki/Szegycsont" title="Szegycsont">szegycsont</a> vizsgálata során. Több mint száz hasonló <a href="/wiki/Anat%C3%B3mia" title="Anatómia">anatómiai</a> jellemző figyelhető meg a madarak és a theropoda dinoszauruszok között.
			</p><p>Más kutatók is felfigyeltek ezekre a közös jellemzőkre, valamint a dinoszauruszok biológiájának más vonatkozásaira, és arra az álláspontra jutottak, hogy egyes theropoda dinoszauruszok tollasak voltak. Az első tollas dinoszaurusz rekonstrukciót Sarah Landry készítette a „Syntarsusról” (mai nevén <i><a href="/wiki/Megapnosaurus" title="Megapnosaurus">Megapnosaurus</a></i>, illetve a <i><a href="/wiki/Coelophysis" title="Coelophysis">Coelophysis</a></i> <a href="/wiki/Szinon%C3%ADmia_(biol%C3%B3gia)" title="Szinonímia (biológia)">szinonimája</a>) <a href="/wiki/Robert_T._Bakker" title="Robert T. Bakker">Robert T. Bakker</a> 1975-ben megjelent <i>Dinosaur Renaissance</i> <i>(Dinoszaurusz reneszánsz)</i> című cikkéhez.<sup id="cite_ref-GSP00b_4-0" class="reference"><a href="#cite_note-GSP00b-4">&#91;4&#93;</a></sup> Feltehetően Gregory S. Paul volt az első őslénytani művész, aki az 1980-as évek végén a maniraptora dinoszauruszokat tollakkal és „prototollakkal” (tollszerű rostos struktúrákkal) ábrázolta.
			</p><p>Az 1990-es évek óta a legtöbb őslénykutató egyetért abban, hogy a madarak túlélő dinoszauruszoknak tekinthetők, és a többire (amelyek kihaltak) „röpképtelen dinoszauruszokként” hivatkoznak. Az elmélet bizonyítéka a tollas fosszíliák felfedezését megelőzően csupán Huxley és Ostrom összehasonlító anatómiai vizsgálataira korlátozódott. Az ismertebb <a href="/wiki/Ornitol%C3%B3gus" title="Ornitológus">ornitológusok</a>, mint például a <a href="/wiki/Smithsonian_Institution" class="mw-redirect" title="Smithsonian Institution">Smithsonian Institution</a> vezetője, Storrs L. Olson vitatták a kapcsolat meglétét, kimondottan arra hivatkozva, hogy hiányoznak a tollas dinoszauruszok létét igazoló fosszíliák.
			</p>
			<h2><span id="Fosszilis_bizony.C3.ADt.C3.A9k"></span><span class="mw-headline" id="Fosszilis_bizonyíték">Fosszilis bizonyíték</span><span class="mw-editsection"><span class="mw-editsection-bracket">[</span><a href="/w/index.php?title=Tollas_dinoszauruszok&amp;action=edit&amp;section=2" title="Szakasz szerkesztése: Fosszilis bizonyíték">szerkesztés</a><span class="mw-editsection-bracket">]</span></span></h2>
			<div class="thumb tright"><div class="thumbinner" style="width:222px;"><a href="/wiki/F%C3%A1jl:Sinosauropteryxfossil.jpg" class="image"><img alt="" src="//upload.wikimedia.org/wikipedia/commons/thumb/c/c5/Sinosauropteryxfossil.jpg/220px-Sinosauropteryxfossil.jpg" decoding="async" width="220" height="133" class="thumbimage" srcset="//upload.wikimedia.org/wikipedia/commons/thumb/c/c5/Sinosauropteryxfossil.jpg/330px-Sinosauropteryxfossil.jpg 1.5x, //upload.wikimedia.org/wikipedia/commons/thumb/c/c5/Sinosauropteryxfossil.jpg/440px-Sinosauropteryxfossil.jpg 2x" data-file-width="2592" data-file-height="1563" /></a>  <div class="thumbcaption"><div class="magnify"><a href="/wiki/F%C3%A1jl:Sinosauropteryxfossil.jpg" class="internal" title="Nagyítás"></a></div>A <i>Sinosauropteryx</i> fosszíliája</div></div></div>
			<p>Egy évszázaddal azután, hogy az elmélet megszületett és döntő bizonyíték nélkül maradt, az 1990-es és során egyre több különösen jó állapotban megőrződött tollas dinoszaurusz lelet került elő, melyeket idővel újabbak követtek. A fosszíliákat a <a href="/wiki/K%C3%ADna" title="Kína">kínai</a> <a href="/wiki/Liaoning" title="Liaoning">Liaoning</a> tartományban levő <a href="/w/index.php?title=Lagerst%C3%A4tten&amp;action=edit&amp;redlink=1" class="new" title="Lagerstätten (a lap nem létezik)">lagerstättenben</a> (csúcslelőhelyen) – egy, a maradványokat gazdagon és egészben megőrző <a href="/wiki/%C3%9Cled%C3%A9kes_k%C5%91zetek" title="Üledékes kőzetek">üledékes</a> rétegben – találták meg. A belső-<a href="/wiki/Mong%C3%B3lia" title="Mongólia">mongóliai</a> területet számos <a href="/wiki/T%C5%B1zh%C3%A1ny%C3%B3" title="Tűzhányó">vulkánkitörés</a> hamuja borította el a <a href="/wiki/Kora_kr%C3%A9ta" title="Kora kréta">kora kréta</a> korban, mintegy 124 millió évvel ezelőtt. A finom vulkáni hamu rendkívüli részletességgel őrizte meg a maga alá temetett élőlényeket. A területen, melyen egykor nyüzsgött az élet, számtalan <a href="/wiki/Z%C3%A1rvaterm%C5%91k" title="Zárvatermők">zárvatermő</a>, <a href="/wiki/Rovarok" title="Rovarok">rovar</a>, <a href="/wiki/Halak" title="Halak">hal</a>, <a href="/wiki/B%C3%A9k%C3%A1k" title="Békák">béka</a>, <a href="/wiki/Szalamandraf%C3%A9l%C3%A9k" title="Szalamandrafélék">szalamandra</a>, <a href="/wiki/Eml%C5%91s%C3%B6k" title="Emlősök">emlős</a>, <a href="/wiki/Tekn%C5%91s%C3%B6k" title="Teknősök">teknős</a>, <a href="/wiki/Gy%C3%ADkok" title="Gyíkok">gyík</a> és <a href="/wiki/Krokodilok" title="Krokodilok">krokodil</a> maradványát fedezték fel.
			</p><p>A legfontosabb liaoningi felfedezés azonban a számos, láthatóan tollas dinoszaurusz volt, amelyek jól beleilleszkedtek a dinoszauruszok és a madarak kapcsolatáról kialakított képbe, és emellett újabb elméletek kidolgozását sürgették a tollak és a repülés fejlődéséről.
			</p><p>Alan H. Turner és szerzőtársai (2007-ben) egy <i><a href="/wiki/Velociraptor" title="Velociraptor">Velociraptor mongoliensis</a></i> <a href="/wiki/Singcsont" title="Singcsont">singcsontján</a> talált tollszár csomókról számoltak be, amik szoros kapcsolatban állnak a nagy és jól fejlett másodlagos tollakkal.<sup id="cite_ref-turneretal2007b_5-0" class="reference"><a href="#cite_note-turneretal2007b-5">&#91;5&#93;</a></sup>
			</p>
			<div class="thumb tright"><div class="thumbinner" style="width:222px;"><a href="/wiki/F%C3%A1jl:Citipati_IGM_100_979.jpg" class="image"><img alt="" src="//upload.wikimedia.org/wikipedia/commons/thumb/f/f7/Citipati_IGM_100_979.jpg/220px-Citipati_IGM_100_979.jpg" decoding="async" width="220" height="146" class="thumbimage" srcset="//upload.wikimedia.org/wikipedia/commons/thumb/f/f7/Citipati_IGM_100_979.jpg/330px-Citipati_IGM_100_979.jpg 1.5x, //upload.wikimedia.org/wikipedia/commons/thumb/f/f7/Citipati_IGM_100_979.jpg/440px-Citipati_IGM_100_979.jpg 2x" data-file-width="3008" data-file-height="2000" /></a>  <div class="thumbcaption"><div class="magnify"><a href="/wiki/F%C3%A1jl:Citipati_IGM_100_979.jpg" class="internal" title="Nagyítás"></a></div>Egy fészkelő <i>Citipati osmolskae</i> példány az Amerikai Természetrajzi Múzeumban (American Museum of Natural History)</div></div></div>
			<p>Egy fészkelő <a href="/wiki/Oviraptorosauria" title="Oviraptorosauria">oviraptorosaurus</a> lelet viselkedéssel kapcsolatos bizonyítékkal utalt a madarakkal való kapcsolatra. A mellső lábait a madarak szárnyához hasonló összehajtott helyzetben találták meg. Bár a tollai nem őrződtek meg, valószínű, hogy azok segítségével tartotta melegen a <a href="/wiki/Toj%C3%A1s_(biol%C3%B3gia)" title="Tojás (biológia)">tojásokat</a> és a kikelt fiókákat.
			</p>
			<h3><span id="Val.C3.B3di_tollak.3F"></span><span class="mw-headline" id="Valódi_tollak?">Valódi tollak?</span><span class="mw-editsection"><span class="mw-editsection-bracket">[</span><a href="/w/index.php?title=Tollas_dinoszauruszok&amp;action=edit&amp;section=3" title="Szakasz szerkesztése: Valódi tollak?">szerkesztés</a><span class="mw-editsection-bracket">]</span></span></h3>
			<p>Voltak azonban akik vitatták a kínai fosszíliákban megőrződött tollak eredetét. Mivel nagyjából hasonló külsejű madarak maradványait is megtalálták az adott területen, azt feltételezték, hogy ezek a leletek is tőlük származnak; emellett nem került elő hasonló jellegzetességgel rendelkező nem theropoda fosszília, találtak viszont (emlőstől származó) <a href="/w/index.php?title=Sz%C5%91r&amp;action=edit&amp;redlink=1" class="new" title="Szőr (a lap nem létezik)">szőrt</a> és (hüllőtől származó) <a href="/wiki/Pikkely" title="Pikkely">pikkelyt</a><sup style="cursor:help;" title="Hiányzik az állítás forrása&#160;(a jelölés 2008 októberéből származik).">[<i><a href="/wiki/Wikip%C3%A9dia:T%C3%BCntesd_fel_forr%C3%A1saidat!" title="Wikipédia:Tüntesd fel forrásaidat!">forrás?</a></i>]</sup>.
			</p>
			<h3><span id="Az_.E2.80.9EArchaeoraptor.E2.80.9D-csal.C3.A1s"></span><span class="mw-headline" id="Az_„Archaeoraptor”-csalás">Az „Archaeoraptor”-csalás</span><span class="mw-editsection"><span class="mw-editsection-bracket">[</span><a href="/w/index.php?title=Tollas_dinoszauruszok&amp;action=edit&amp;section=4" title="Szakasz szerkesztése: Az „Archaeoraptor”-csalás">szerkesztés</a><span class="mw-editsection-bracket">]</span></span></h3>
			<p>1999-ben az észak-kínai Liaoning tartományból előkerült egy állítólagos „elveszett láncszem”, az „<a href="/wiki/Archaeoraptor" title="Archaeoraptor">Archaeoraptor liaoningensis</a>” nevű tollas dinoszaurusz, amiről kiderült, hogy valójában egy csalás. A kínai őslénykutató, Xu Xing (Hszü Hszing) a példányról készült fényképet egy másik lelettel összehasonlítva arra a következtetésre jutott, hogy a fosszíliát két másikból állították össze. Kijelentése arra késztette a National Geographicot, hogy ellenőrizzék a kutatásukat, ami ugyanerre az eredményre vezetett.<sup id="cite_ref-bbcarchaeoraptor_6-0" class="reference"><a href="#cite_note-bbcarchaeoraptor-6">&#91;6&#93;</a></sup> Az „Archaeoraptor” alsó része egy, a <a href="/wiki/Dromaeosauridae" title="Dromaeosauridae">dromaeosauridák</a> közé tartozó <i><a href="/wiki/Microraptor" title="Microraptor">Microraptor</a></i> maradványa volt, a felső pedig egy kezdetleges madáré, a <i><a href="/w/index.php?title=Yanornis&amp;action=edit&amp;redlink=1" class="new" title="Yanornis (a lap nem létezik)">Yanornisé</a></i>.<sup id="cite_ref-7" class="reference"><a href="#cite_note-7">&#91;7&#93;</a></sup>
			</p><p>A hamis lelet természetesen nem hitelteleníti a többi, igazoltan tollas dinoszaurusz fosszíliát.
			</p>
			<h2><span class="mw-headline" id="Jelenlegi_ismeretek">Jelenlegi ismeretek</span><span class="mw-editsection"><span class="mw-editsection-bracket">[</span><a href="/w/index.php?title=Tollas_dinoszauruszok&amp;action=edit&amp;section=5" title="Szakasz szerkesztése: Jelenlegi ismeretek">szerkesztés</a><span class="mw-editsection-bracket">]</span></span></h2>
			<h3><span id="Tollakkal_meg.C5.91rz.C5.91d.C3.B6tt_dinoszauruszok_list.C3.A1ja"></span><span class="mw-headline" id="Tollakkal_megőrződött_dinoszauruszok_listája">Tollakkal megőrződött dinoszauruszok listája</span><span class="mw-editsection"><span class="mw-editsection-bracket">[</span><a href="/w/index.php?title=Tollas_dinoszauruszok&amp;action=edit&amp;section=6" title="Szakasz szerkesztése: Tollakkal megőrződött dinoszauruszok listája">szerkesztés</a><span class="mw-editsection-bracket">]</span></span></h3>
			<div class="thumb tright"><div class="thumbinner" style="width:222px;"><a href="/wiki/F%C3%A1jl:Sinornithosaurus_IVPP_V12811.jpg" class="image"><img alt="" src="//upload.wikimedia.org/wikipedia/commons/thumb/d/de/Sinornithosaurus_IVPP_V12811.jpg/220px-Sinornithosaurus_IVPP_V12811.jpg" decoding="async" width="220" height="146" class="thumbimage" srcset="//upload.wikimedia.org/wikipedia/commons/thumb/d/de/Sinornithosaurus_IVPP_V12811.jpg/330px-Sinornithosaurus_IVPP_V12811.jpg 1.5x, //upload.wikimedia.org/wikipedia/commons/thumb/d/de/Sinornithosaurus_IVPP_V12811.jpg/440px-Sinornithosaurus_IVPP_V12811.jpg 2x" data-file-width="2436" data-file-height="1620" /></a>  <div class="thumbcaption"><div class="magnify"><a href="/wiki/F%C3%A1jl:Sinornithosaurus_IVPP_V12811.jpg" class="internal" title="Nagyítás"></a></div>A <i>Sinornithosaurus millenii</i> fosszíliája, az első tollakra vonatkozó bizonyíték a dromaeosauridák esetében</div></div></div>
			<div class="thumb tright"><div class="thumbinner" style="width:222px;"><a href="/wiki/F%C3%A1jl:Sinornithosaurus_Dave_NGMC91.jpg" class="image"><img alt="" src="//upload.wikimedia.org/wikipedia/commons/thumb/c/c1/Sinornithosaurus_Dave_NGMC91.jpg/220px-Sinornithosaurus_Dave_NGMC91.jpg" decoding="async" width="220" height="386" class="thumbimage" srcset="//upload.wikimedia.org/wikipedia/commons/thumb/c/c1/Sinornithosaurus_Dave_NGMC91.jpg/330px-Sinornithosaurus_Dave_NGMC91.jpg 1.5x, //upload.wikimedia.org/wikipedia/commons/thumb/c/c1/Sinornithosaurus_Dave_NGMC91.jpg/440px-Sinornithosaurus_Dave_NGMC91.jpg 2x" data-file-width="1416" data-file-height="2487" /></a>  <div class="thumbcaption"><div class="magnify"><a href="/wiki/F%C3%A1jl:Sinornithosaurus_Dave_NGMC91.jpg" class="internal" title="Nagyítás"></a></div>Az NGMC 91 jelű lelet, amely valószínűleg a <i>Sinornithosaurus</i> példánya</div></div></div>
			<div class="thumb tright"><div class="thumbinner" style="width:222px;"><a href="/wiki/F%C3%A1jl:Jinfengopteryx_elegans_2.JPG" class="image"><img alt="" src="//upload.wikimedia.org/wikipedia/commons/thumb/b/b7/Jinfengopteryx_elegans_2.JPG/220px-Jinfengopteryx_elegans_2.JPG" decoding="async" width="220" height="189" class="thumbimage" srcset="//upload.wikimedia.org/wikipedia/commons/thumb/b/b7/Jinfengopteryx_elegans_2.JPG/330px-Jinfengopteryx_elegans_2.JPG 1.5x, //upload.wikimedia.org/wikipedia/commons/thumb/b/b7/Jinfengopteryx_elegans_2.JPG/440px-Jinfengopteryx_elegans_2.JPG 2x" data-file-width="1024" data-file-height="879" /></a>  <div class="thumbcaption"><div class="magnify"><a href="/wiki/F%C3%A1jl:Jinfengopteryx_elegans_2.JPG" class="internal" title="Nagyítás"></a></div>A <i>Jinfengopteryx elegans</i> fosszíliája</div></div></div>
			<p>Mára számos röpképtelen tollas dinoszaurusz vált ismertté. Egyértelmű bizonyíték van arra, hogy az alábbi nemekbe tartozó állatok tollasak voltak (a felsorolás a jelenleg elfogadott bizonyítékok publikálásának időrendjét követi). Valamennyi esetben tollak lenyomatait találták meg a fosszíliákban, kivételt képeznek ez alól a csillaggal (*) jelölt nemek, melyeknél a csontváz jellemzői vagy a kémiai vizsgálat eredménye (például tollszár csomók vagy a béta-keratin jelenléte) szolgáltatnak közvetett bizonyítékot a tollakra vonatkozóan.
			</p>

			<!-- "Tollas dinoszauruszok" by Wikipedia (TR) is licensed under CC-BY-SA 2.0 (https://creativecommons.org/licenses/by-sa/2.0/) -->
