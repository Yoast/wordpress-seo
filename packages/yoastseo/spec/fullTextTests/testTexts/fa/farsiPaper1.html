<h2><span id=".D9.BE.DB.8C.D8.B4.E2.80.8C.D8.B2.D9.85.DB.8C.D9.86.D9.87_.D8.AA.D8.A7.D8.B1.DB.8C.D8.AE.DB.8C"></span><span class="mw-headline" id="پیش‌زمینه_تاریخی">پیش‌زمینه تاریخی</span><span class="mw-editsection"><span class="mw-editsection-bracket">[</span><a href="/w/index.php?title=%DA%AF%D8%B4%D8%AA%D8%A7_%D9%81%D8%B1%D8%A7%D9%86%DA%A9%D8%A7%D8%B1%D9%88%D9%85&amp;action=edit&amp;section=1" title="ویرایش بخش: پیش‌زمینه تاریخی">ویرایش</a><span class="mw-editsection-bracket">]</span></span></h2>
<div role="note" class="hatnote navigation-not-searchable relarticle mainarticle">نوشتار اصلی: <a href="/wiki/%D9%86%D8%AE%D8%B3%D8%AA%DB%8C%D9%86_%D8%AC%D9%86%DA%AF_%D8%B5%D9%84%DB%8C%D8%A8%DB%8C" title="نخستین جنگ صلیبی">نخستین جنگ صلیبی</a></div>
<div class="thumb tleft"><div class="thumbinner" style="width:232px;"><a href="https://en.wikipedia.org/wiki/File:1099_Siege_of_Jerusalem.jpg"><img alt="" src="//upload.wikimedia.org/wikipedia/commons/thumb/3/33/1099_Siege_of_Jerusalem.jpg/230px-1099_Siege_of_Jerusalem.jpg" decoding="async" width="230" height="313" class="thumbimage" srcset="//upload.wikimedia.org/wikipedia/commons/thumb/3/33/1099_Siege_of_Jerusalem.jpg/345px-1099_Siege_of_Jerusalem.jpg 1.5x, //upload.wikimedia.org/wikipedia/commons/thumb/3/33/1099_Siege_of_Jerusalem.jpg/460px-1099_Siege_of_Jerusalem.jpg 2x" data-file-width="661" data-file-height="900" /></a>  <div class="thumbcaption"><div class="magnify"><a href="/wiki/%D9%BE%D8%B1%D9%88%D9%86%D8%AF%D9%87:1099_Siege_of_Jerusalem.jpg" class="internal" title="بزرگ‌کردن"></a></div><a href="/wiki/%D9%85%D8%AD%D8%A7%D8%B5%D8%B1%D9%87_%D8%A7%D9%88%D8%B1%D8%B4%D9%84%DB%8C%D9%85_(%DB%B1%DB%B0%DB%B9%DB%B9)" title="محاصره اورشلیم (۱۰۹۹)">محاصره اورشلیم</a>، <i>تصویر شده در نسخه‌ای خطی از قرون وسطی</i></div></div></div>
<p>نخستین جنگ صلیبی، نخستین جنگ از سری <a href="/wiki/%D8%AC%D9%86%DA%AF%E2%80%8C%D9%87%D8%A7%DB%8C_%D8%B5%D9%84%DB%8C%D8%A8%DB%8C" title="جنگ‌های صلیبی">جنگ‌های صلیبی</a> بود که برای بازپس‌گیری <a href="/wiki/%D8%B3%D8%B1%D8%B2%D9%85%DB%8C%D9%86_%D9%85%D9%82%D8%AF%D8%B3" title="سرزمین مقدس">سرزمین مقدس</a> روی داد و به‌وسیلهٔ <a href="/wiki/%D8%A7%D9%88%D8%B1%D8%A8%D8%A7%D9%86_%D8%AF%D9%88%D9%85" class="mw-redirect" title="اوربان دوم">پاپ اوربان دوم</a> در جریان <a href="/wiki/%D8%B4%D9%88%D8%B1%D8%A7%DB%8C_%DA%A9%D9%84%D8%B1%D9%85%D9%88%D9%86%D8%AA" title="شورای کلرمونت">شورای کلرمونت</a>، در سال ۱۰۹۵ م، اعلان شد.<sup id="cite_ref-3" class="reference"><a href="#cite_note-3">&#91;۱&#93;</a></sup><sup id="cite_ref-4" class="reference"><a href="#cite_note-4">&#91;۲&#93;</a></sup> پس از آنکه بسیاری از مناطق تحت کنترل بیزانس در آناتولی به دست <a href="/wiki/%D8%A7%D9%85%D9%BE%D8%B1%D8%A7%D8%AA%D9%88%D8%B1%DB%8C_%D8%B3%D9%84%D8%AC%D9%88%D9%82%DB%8C" title="امپراتوری سلجوقی">ترکان سلجوقی</a> تسخیر شد، پاپ درخواست کرد اردویی نظامی برای یاری <a href="/wiki/%D8%A7%D9%85%D9%BE%D8%B1%D8%A7%D8%AA%D9%88%D8%B1%DB%8C_%D8%A8%DB%8C%D8%B2%D8%A7%D9%86%D8%B3" title="امپراتوری بیزانس">امپراتوری بیزانس</a> گسیل شود. نتیجهٔ اردوکشیِ اشرافِ بلندپایهٔ فرانسوی — که با نام جنگ صلیبی شاهزادگان شناخته می‌شود — منجر به تسخیر دوبارهٔ آناتولی و حتی سرزمین مقدس (شام) شد که از ابتدای سدهٔ هفتم میلادی و در زمان گسترش اسلام به دست مسلمانان افتاده بود. سرزمین مقدس در ژوئیهٔ ۱۰۹۹ م، در جریان بازپس‌گیری <a href="/wiki/%D8%A7%D9%88%D8%B1%D8%B4%D9%84%DB%8C%D9%85" title="اورشلیم">اورشلیم</a> به دست صلیبیون افتاد و <a href="/wiki/%D9%BE%D8%A7%D8%AF%D8%B4%D8%A7%D9%87%DB%8C_%D8%A7%D9%88%D8%B1%D8%B4%D9%84%DB%8C%D9%85" title="پادشاهی اورشلیم">پادشاهی اورشلیم</a> در آن برپا شد.<sup id="cite_ref-5" class="reference"><a href="#cite_note-5">&#91;۳&#93;</a></sup>
</p><p>این اردوکشی در پاسخ به درخواست کمک نظامی از سوی <a href="/wiki/%D8%A2%D9%84%DA%A9%D8%B3%DB%8C%D9%88%D8%B3_%DB%8C%DA%A9%D9%85" title="آلکسیوس یکم">آلکسیوس یکم</a>، امپراتور بیزانس به وقوع پیوست.<sup id="cite_ref-6" class="reference"><a href="#cite_note-6">&#91;۴&#93;</a></sup> اوربان، سخنرانی‌اش را در شورای کلرمونت به تصمیم‌گیری در مورد این موضوع خاص اختصاص داد و پیشنهاد محاصرهٔ جنگی شهرهای <a href="/wiki/%D9%86%DB%8C%D9%82%DB%8C%D9%87" title="نیقیه">نیقیه</a> و <a href="/wiki/%D8%A7%D9%86%D8%B7%D8%A7%DA%A9%DB%8C%D9%87" title="انطاکیه">انطاکیه</a> را مطرح کرد که به تازگی اشغال شده بودند؛ اگرچه، طبق اظهارات شاهدان عینی که پس از سال ۱۱۰۰ م به‌نگارش درآمده‌است، پاپ در سخنرانی‌اش در کلرمونت از اورشلیم و سرزمین مقدس به عنوان هدفی فرعی یاد کرده بود.<sup id="cite_ref-7" class="reference"><a href="#cite_note-7">&#91;۵&#93;</a></sup><sup id="cite_ref-8" class="reference"><a href="#cite_note-8">&#91;۶&#93;</a></sup><sup id="cite_ref-9" class="reference"><a href="#cite_note-9">&#91;۷&#93;</a></sup>
</p><p>جنگ صلیبی موفقیت‌آمیز شاهزادگان پس از <a href="/wiki/%D8%AC%D9%86%DA%AF_%D8%B5%D9%84%DB%8C%D8%A8%DB%8C_%D8%B9%D9%88%D8%A7%D9%85%E2%80%8C%D8%A7%D9%84%D9%86%D8%A7%D8%B3" title="جنگ صلیبی عوام‌الناس">جنگ صلیبی عوام‌الناس</a> به وقوع پیوست.<sup id="cite_ref-10" class="reference"><a href="#cite_note-10">&#91;۸&#93;</a></sup> جنگ صلیبی عوام‌الناس یکی از جنگ‌های صلیبی مشهور به‌شمار می‌رود که به دعوت پیتر راهب در بهار ۱۰۹۶ م شروع شده‌بود. حرکت او علیه ترکان در آناتولی بود، ولی در مسیرش در <a href="/wiki/%D8%B1%D8%A7%DB%8C%D9%86%D9%84%D8%A7%D9%86%D8%AF" title="راینلاند">راینلند</a> به مردم یهودی حمله کرد. او و مردم صلیبی پیروش، سرانجام در ماه اکتبر از ترکان به سختی شکست خوردند.<sup id="cite_ref-11" class="reference"><a href="#cite_note-11">&#91;۹&#93;</a></sup><sup id="cite_ref-12" class="reference"><a href="#cite_note-12">&#91;۱۰&#93;</a></sup>
</p><p>جنگ صلیبی شاهزادگان که در مقایسه از سازماندهی نظامی و جنگی بسیار بهتری برخوردار بود، در اواخر تابستان ۱۰۹۶ م آغاز شد و سپاه آنان در میانهٔ نوامبر ۱۰۹۶ تا آوریل ۱۰۹۷ م به قسطنطنیه رسید. آن‌ها به آناتولی یورش برده و <a href="/wiki/%D9%86%DB%8C%D9%82%DB%8C%D9%87" title="نیقیه">نیقیه</a> را در ژوئن ۱۰۹۶ و انطاکیه را در ۱۰۹۷ م تسخیر کردند. صلیبیون در ژوئن ۱۰۹۹ م به اورشلیم رسیدند و در جریان حمله‌ای در ۷ ژوئیهٔ ۱۰۹۹ م، شهر را به کنترل خود درآوردند و مدافعان را قتل‌عام کردند. تلاش کوچک فاطمیان برای بازپس‌گیری اورشلیم، توسط صلیبیون در <a href="/wiki/%D9%86%D8%A8%D8%B1%D8%AF_%D8%A7%D8%B4%DA%A9%D9%84%D9%88%D9%86" title="نبرد اشکلون">نبرد اشکلون</a> دفع شد.<sup id="cite_ref-13" class="reference"><a href="#cite_note-13">&#91;۱۱&#93;</a></sup><sup id="cite_ref-14" class="reference"><a href="#cite_note-14">&#91;۱۲&#93;</a></sup>
</p><p>آن‌ها هم‌زمان با پیروزی‌هایشان، دولت‌هایی لاتین و صلیبی مانند پادشاهی اورشلیم، <a href="/wiki/%DA%A9%D9%86%D8%AA%E2%80%8C%D9%86%D8%B4%DB%8C%D9%86_%D8%B7%D8%B1%D8%A7%D8%A8%D9%84%D8%B3" title="کنت‌نشین طرابلس">کنت‌نشین طرابلس</a>، <a href="/wiki/%D8%B4%D8%A7%D9%87%D8%B2%D8%A7%D8%AF%D9%87%E2%80%8C%D9%86%D8%B4%DB%8C%D9%86_%D8%A7%D9%86%D8%B7%D8%A7%DA%A9%DB%8C%D9%87" title="شاهزاده‌نشین انطاکیه">شاهزاده‌نشین انطاکیه</a> و <a href="/wiki/%DA%A9%D9%86%D8%AA%E2%80%8C%D9%86%D8%B4%DB%8C%D9%86_%D8%A7%D8%AF%D8%B3%D8%A7" title="کنت‌نشین ادسا">کنت‌نشین ادسا</a> را پایه‌ریزی کردند که با آرمان‌های مذهب شرقی امپراتوری بیزانس منافات داشت. آنان خواستار بازگردانی سرزمین‌هایی بودند که مسلمانان از آنان گرفته‌بودند، ولی اکنون بیشترشان به دست لاتین‌های <a href="/wiki/%DA%A9%D9%84%DB%8C%D8%B3%D8%A7%DB%8C_%DA%A9%D8%A7%D8%AA%D9%88%D9%84%DB%8C%DA%A9" title="کلیسای کاتولیک">کاتولیک</a> افتاده بود. پس از تصرف اورشلیم، بیشتر صلیبیون به خانه‌هایشان بازگشتند که باعث شد پادشاهی صلیبی در طول <a href="/wiki/%D8%AC%D9%86%DA%AF_%D8%B5%D9%84%DB%8C%D8%A8%DB%8C_%D8%AF%D9%88%D9%85" title="جنگ صلیبی دوم">جنگ صلیبی دوم</a> و <a href="/wiki/%D8%AC%D9%86%DA%AF_%D8%B5%D9%84%DB%8C%D8%A8%DB%8C_%D8%B3%D9%88%D9%85" title="جنگ صلیبی سوم">سوم</a> در مقابل مسلمانان آسیب‌پذیر شود.<sup id="cite_ref-15" class="reference"><a href="#cite_note-15">&#91;۱۳&#93;</a></sup><sup id="cite_ref-16" class="reference"><a href="#cite_note-16">&#91;۱۴&#93;</a></sup><sup id="cite_ref-17" class="reference"><a href="#cite_note-17">&#91;۱۵&#93;</a></sup>
</p>
<h3><span id=".D8.AA.D8.A7.D8.B1.DB.8C.D8.AE.E2.80.8C.D9.86.DA.AF.D8.A7.D8.B1.DB.8C_.DA.A9.D9.84.D8.A7.D8.B3.DB.8C.DA.A9_.D8.AC.D9.86.DA.AF.E2.80.8C.D9.87.D8.A7.DB.8C_.D8.B5.D9.84.DB.8C.D8.A8.DB.8C"></span><span class="mw-headline" id="تاریخ‌نگاری_کلاسیک_جنگ‌های_صلیبی">تاریخ‌نگاری کلاسیک جنگ‌های صلیبی</span><span class="mw-editsection"><span class="mw-editsection-bracket">[</span><a href="/w/index.php?title=%DA%AF%D8%B4%D8%AA%D8%A7_%D9%81%D8%B1%D8%A7%D9%86%DA%A9%D8%A7%D8%B1%D9%88%D9%85&amp;action=edit&amp;section=2" title="ویرایش بخش: تاریخ‌نگاری کلاسیک جنگ‌های صلیبی">ویرایش</a><span class="mw-editsection-bracket">]</span></span></h3>
<p>با وقوع جنگ‌های صلیبی و پیامدهای آن در غرب و جهان مسیحیت، فصلی جدید از تاریخ‌نگاری اروپایی و غیراسلامی به وجود آمد. اهمیت این جنگ‌ها که بیش از دو قرن به درازا کشیدند، به گونه‌ای است که نگاه مورخان، سیاحان، نویسندگان و شاعران متعددی را همزمان با این نبردها و پس از آن به خود جلب نمود و آنان را بر آن داشت تا آثار مهمی به زبان‌های مختلف به نگارش درآورند که هرکدام عمدتاً با توصیف رویارویی و تعاملات قدرت‌های غرب و شرق، زوایایی از تاریخ وقایع و رخدادهای سیاسی، نظامی، روابط بین‌المللی و دیپلماتیک، اجتماعی، اقتصادی، دینی مذهبی، فرهنگی، ادبی، هنری، معماری، عمرانی، جغرافیایی و طبیعی <a href="/wiki/%D9%81%D9%84%D8%B3%D8%B7%DB%8C%D9%86" title="فلسطین">اراضی مقدس</a> را روشن می‌سازند. منابع کلاسیک اروپایی‌ها دربارهٔ جنگ‌های صلیبی و پیامدهای آن در قالب وقایع‌نامه‌های تاریخی، سفرنامه‌ها، اسناد و مدارک رسمی، متون حقوقی و قضایی، اشعار حماسی صلیبی، <a href="/wiki/%D8%A7%D8%AF%D8%A8%DB%8C%D8%A7%D8%AA_%D8%AF%D8%A7%D8%B3%D8%AA%D8%A7%D9%86%DB%8C" title="ادبیات داستانی">ادبیات داستانی</a> منظوم، یادداشت‌های روزانه، خاطرات شخصی، <a href="/wiki/%D8%B4%D8%B1%D8%AD_%D8%AD%D8%A7%D9%84" title="شرح حال">شرح‌حال</a> پادشاهان، <a href="/wiki/%D8%AC%D8%BA%D8%B1%D8%A7%D9%81%DB%8C%D8%A7%DB%8C_%D8%AA%D8%A7%D8%B1%DB%8C%D8%AE%DB%8C" title="جغرافیای تاریخی">جغرافیای تاریخی</a> و اقلیمی اراضی مقدس و تاریخ وقایع اورشلیم (تاریخ‌های محلی) به نگارش درآمده‌اند.<sup id="cite_ref-18" class="reference"><a href="#cite_note-18">&#91;۱۶&#93;</a></sup>
</p><p>وقایع‌نامه‌های صلیبی که بخش اول دستاوردهای تاریخ‌نگارانه مکتب کلاسیک تاریخ‌نگاری اروپایی جنگ‌های صلیبی را تشکیل می‌دهند، عمدتاً از سوی مورخان اروپایی و بر همان سبک و سیاق وقایع‌نگاری در این سرزمین پدیدار شده‌اند. افزون بر این، وقوع این جنگ‌ها و پیامدهایش، الهام‌بخش شیوه‌های جدیدی در <a href="/wiki/%D8%AA%D8%A7%D8%B1%DB%8C%D8%AE%E2%80%8C%D9%86%DA%AF%D8%A7%D8%B1%DB%8C" title="تاریخ‌نگاری">تاریخ‌نگاری</a> اروپایی شد و تأثیرهای عمیقی بر روش‌های پژوهش‌های تاریخی و ادبی در اروپای قرون وسطا بر جای گذاشت. دربارهٔ پدیدآورندگان مکتب کلاسیک تاریخ‌نگاری اروپایی جنگ‌های صلیبی باید گفت که به استثنای تعداد محدود و انگشت‌شمار مورخان لاتین که از نزدیکان فرماندهان و پادشاهان یا افراد بالارتبه بوده‌اند، اغلب وقایع‌نگاران صلیبی از کشیشان و اسقفان برجسته کلیسا بودند که با تشویق اروپاییان و تحریک اعتقادات دینی‌شان، همزمان با جنگ‌های صلیبی، موجب پیدایش نوعی تاریخ‌نگاری دینی و رهبانی شدند.<sup id="cite_ref-19" class="reference"><a href="#cite_note-19">&#91;۱۷&#93;</a></sup>
</p><p>در یک تقسیم‌بندی کلی، وقایع‌نگاران اروپایی جنگ‌های صلیبی در ۲ دسته قرار می‌گیرند؛ دسته نخست، شرکت‌کنندگان و حاضران در این جنگ‌ها، که حاصل دیده‌های خود و وقایع و رخدادهای جنگ و پیامدهایش را در آثاری مستقل به نگارش درآوردند و دسته دوم، مورخانی که یا به شرق نرفتند یا پس از جنگ، به اورشلیم رسیدند و با اتکا و استناد به <a href="/wiki/%D8%AA%D8%A7%D8%B1%DB%8C%D8%AE_%D8%B4%D9%81%D8%A7%D9%87%DB%8C" title="تاریخ شفاهی">روایات شفاهی</a> و دیده‌ها و شنیده‌های صلیبیونی که به اروپا بازگشته بودند و نیز مکتوبات و یادداشت‌های شاهدان عینی و کتاب‌های مورخان دیگر، به نگارش دربارهٔ جنگ‌های صلیبی پرداختند.<sup id="cite_ref-20" class="reference"><a href="#cite_note-20">&#91;۱۸&#93;</a></sup>
</p>
<h2><span id=".D9.85.D8.A4.D9.84.D9.81"></span><span class="mw-headline" id="مؤلف">مؤلف</span><span class="mw-editsection"><span class="mw-editsection-bracket">[</span><a href="/w/index.php?title=%DA%AF%D8%B4%D8%AA%D8%A7_%D9%81%D8%B1%D8%A7%D9%86%DA%A9%D8%A7%D8%B1%D9%88%D9%85&amp;action=edit&amp;section=3" title="ویرایش بخش: مؤلف">ویرایش</a><span class="mw-editsection-bracket">]</span></span></h2>
<p>نویسنده کتاب مؤلفی گمنام و مجهول‌الهویه است که اطلاعاتی از وی جز آنچه که خود در خلال گزارش‌های خویش می‌گوید، وجود ندارد.<sup id="cite_ref-21" class="reference"><a href="#cite_note-21">&#91;۱۹&#93;</a></sup> بر این اساس، وی یک <a href="/wiki/%D9%86%D9%88%D8%B1%D9%85%D8%A7%D9%86%D8%AF%DB%8C" class="mw-redirect" title="نورماندی">نورماندی</a> <a href="/wiki/%D8%B3%DB%8C%D8%B3%DB%8C%D9%84" title="سیسیل">سیسیلی‌الاصل</a> بوده و نسبت به <a href="/wiki/%D8%A8%D9%88%D9%87%D9%85%D9%88%D9%86%D8%AF_%DB%8C%DA%A9%D9%85" title="بوهموند یکم">بوهموند تارانتویی نورماندی</a> — که در نخستین لشکرکشی صلیبیون به شرق فرماندهی <a href="/wiki/%D8%A7%DB%8C%D8%AA%D8%A7%D9%84%DB%8C%D8%A7%DB%8C%DB%8C_%D8%AC%D9%86%D9%88%D8%A8%DB%8C" class="mw-redirect" title="ایتالیایی جنوبی">نورمن‌های جنوب ایتالیای جنوبی</a> را بر عهده داشت — تعصب شدیدی داشته و اغلب در اثر خود با اصطلاحاتی نظیر «سرورم بوهموند» به وی اشاره و سعی می‌کند وقایع تاریخی مرتبط با او را که حاصل مشاهدات عینی‌اش در جنگ اول صلیبی است، به نگارش درآورد.<sup id="cite_ref-22" class="reference"><a href="#cite_note-22">&#91;۲۰&#93;</a></sup> با وجود این، طبق گزارش‌های وی، مؤلف کتاب شخصیتی دارای رتبه و مقام و صاحب‌منصب نبود. از این رو، وی از عملکرد فرماندهان صلیبی از دیدگاه فردی غریبه می‌نویسد که از مسائل داخلی و تصمیم‌های نظامی آنان اطلاع کمی داشته‌است. برای نمونه، نویسنده کتاب با توافق رهبران صلیبی با <a href="/wiki/%D8%A7%D9%85%D9%BE%D8%B1%D8%A7%D8%AA%D9%88%D8%B1_%D8%A8%DB%8C%D8%B2%D8%A7%D9%86%D8%B3" class="mw-redirect" title="امپراتور بیزانس">امپراتور بیزانس</a>، <a href="/wiki/%D8%A2%D9%84%DA%A9%D8%B3%DB%8C%D9%88%D8%B3_%DB%8C%DA%A9%D9%85" title="آلکسیوس یکم">آلکسیوس یکم</a>، در <a href="/wiki/%D9%82%D8%B3%D8%B7%D9%86%D8%B7%D9%86%DB%8C%D9%87" title="قسطنطنیه">قسطنطنیه</a> نگاه مخالف و اعتراض‌آمیزی دارد؛ با وجودی که طبق منابع مختلف این توافق برای صلیبیون در آن موقعیت کاملاً ضروری بوده‌است.<sup id="cite_ref-23" class="reference"><a href="#cite_note-23">&#91;۲۱&#93;</a></sup><sup id="cite_ref-24" class="reference"><a href="#cite_note-24">&#91;۲۲&#93;</a></sup>
</p><p>به بیانی دیگر می‌توان گفت که نویسنده کتاب <i>گشتا</i>، یکی از هواداران بوهموند بوده‌است که کتاب وی رایج‌ترین گزارش از جنگ صلیبی اول است که همزمان با وقوع این حادثه به نگارش درآمده است. این وقایع‌نگار گمنام، از حاضران <a href="/wiki/%D8%B4%D9%88%D8%B1%D8%A7%DB%8C_%DA%A9%D9%84%D8%B1%D9%85%D9%88%D9%86%D8%AA" title="شورای کلرمونت">مجمع کلرمون</a> فرانسه در نوامبر ۱۰۹۵ میلادی بوده‌است و به همراه بوهموند و <a href="/wiki/%D8%AA%D8%A7%D9%86%DA%A9%D8%B1%D8%AF%D8%8C_%D8%B4%D8%A7%D9%87%D8%B2%D8%A7%D8%AF%D9%87_%D8%AC%D9%84%DB%8C%D9%84" title="تانکرد، شاهزاده جلیل">تانکرد</a> در نخستین لشکرکشی صلیبیون به شرق (<a href="/wiki/%D8%A7%D9%86%D8%B7%D8%A7%DA%A9%DB%8C%D9%87" title="انطاکیه">انطاکیه</a> و <a href="/wiki/%D8%A7%D9%88%D8%B1%D8%B4%D9%84%DB%8C%D9%85" title="اورشلیم">اورشلیم</a>) شرکت نموده و از نزدیک شاهد عینی مسائل و وقایع نحوه رویارویی و روابط صلیبیون با مسلمانان بوده‌است.<sup id="cite_ref-25" class="reference"><a href="#cite_note-25">&#91;۲۳&#93;</a></sup> بنا بر شواهد و مدارک موجود در <i>گشتا</i>، مؤلف کتاب، <a href="/wiki/%D8%AC%D9%86%DA%AF%D8%AC%D9%88%DB%8C_%D8%B5%D9%84%DB%8C%D8%A8%DB%8C" title="جنگجوی صلیبی">جنگجوی صلیبی</a> بسیار معتقد و مخلصی بوده‌است؛ زیرا هنگامی که بوهموند، صلیبیون را به منظور تحکیم کنترل و امنیت انطاکیه ترک نمود،<sup id="cite_ref-26" class="reference"><a href="#cite_note-26">&#91;۲۴&#93;</a></sup> به همراه با لشکر اصلی راه را به سمت اورشلیم ادامه داد. علاوه بر آن، وی نخستین مؤلفی است که به‌طور عمیق و تخصصی دربارهٔ جنگ صلیبی اول و در کل پیرامون اندیشه جنبش <a href="/wiki/%D8%AC%D9%86%DA%AF%E2%80%8C%D9%87%D8%A7%DB%8C_%D8%B5%D9%84%DB%8C%D8%A8%DB%8C" title="جنگ‌های صلیبی">جنگ‌های صلیبی</a> اظهار نظر نموده‌است. به نظر می‌رسد مؤلف، این کتاب را بلافاصله پس از فتح و تسخیر اورشلیم در سال ۱۰۹۹ نوشته باشد؛ چنان‌که کشیش و وقایع‌نگار پرووانسی، <a href="/wiki/%D8%B1%DB%8C%D9%85%D9%88%D9%86_%D8%A2%DA%AF%DB%8C%D9%84%DB%8C" title="ریمون آگیلی">ریمون آگیلی</a>، در نگارش اثر خود <i>هیستوریا فرانکاروم</i> (به <a href="/wiki/%D8%B2%D8%A8%D8%A7%D9%86_%D9%84%D8%A7%D8%AA%DB%8C%D9%86" class="mw-redirect" title="زبان لاتین">لاتین</a>&#58; <span lang="&#123;&#123;&#123;کد زبان&#125;&#125;&#125;">Historia Francorum</span>) به آن استناد نموده‌است. وی به‌طور قطع این کتاب را تا سال ۱۱۰۵ میلادی به پایان برده‌است.<sup id="cite_ref-27" class="reference"><a href="#cite_note-27">&#91;۲۵&#93;</a></sup><sup id="cite_ref-28" class="reference"><a href="#cite_note-28">&#91;۲۶&#93;</a></sup>
</p>

<!-- Article "گشتا فرانکاروم" by Wikipedia (FA) is licensed under CC-BY-SA 2.0 (https://creativecommons.org/licenses/by-sa/2.0/) -->
